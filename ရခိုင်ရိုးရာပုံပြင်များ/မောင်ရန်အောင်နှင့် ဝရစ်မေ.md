ရှေးအခါက ရွာတစ်ရွာတွင် မိသားစုတစ်စု နေထိုင်ခဲ့ကြလေ၏။ ထိုမိသားစု တွင် ကျောင်းသားအရွယ် မောင်ရန်အောင်ဟူ၍ လူငယ်တစ်ဦးရှိလေသည်။ ထိုလူ ငယ်သည် အိမ်မှကျောင်းသို့ စာသင်ရန် သွားရလေ၏။

တစ်နေ့သ၌ ကျောင်းတက်သွားစဉ် လမ်း၌ ချင်းရွေးနီစေ့တစ်စေ့ကို မြင်ရ လေ၏။ ထိုအစေ့ကို ကောက်ယူကြည့်ရာ အလွန်လှပသည်ဟု ထင်မှတ်ခဲ့ရလေ၏။ ထို့ကြောင့် တယုတယအိမ်သို့ ဆောင်ယူလာခဲ့လေ၏။ အိမ်ရောက်သောအခါ မိခင်အား ပြလေ၏။

“မိခင် ဤအစေ့နှင့်တူသော အမျိုးသမီးငယ်ကို ရချင်သည်၊ ရှာပေးပါ" ဟုလည်း တောင်းလေ၏။ မိခင်က သားကို ကျောင်းတက်မပျက်စေလို၍ မရှာဘဲ နေလာခဲ့လေ၏။

သို့သော်လည်း သားက တစာစာပူဆာလေသောကြောင့်. . .

“ငါက ရှာ၍မရတတ်” ဟု ငြင်းပယ်လိုက်လေ၏။ သားက. .

“မိခင်မရတတ်လျှင် ရှာပေးနိုင်သူကို ရှာခိုင်းပါ” ဟု ပြောဆိုပြန်လေ၏။ ထို့ကြောင့် မိခင်လည်း. . .

“မင်းအဘောင်ရှင်ထံ တောင်းချေ၊ ရှာပေးလိမ့်မည်” ဟု ဖယ်ရှောင်ကာ ပြောလိုက်လေ၏။

သားငယ်သည် အဘွားကြီးထံ သွား၍ ထိုနည်းတူ တောင်းခံပြန်လေ၏။

အဘွားသည် မြေးမောင် အပူကပ်မှုကို မလွှဲရှောင်သာ၍ ဤသို့ ပြောလိုက်လေ၏။ “ငါ့မြေး ထိုသို့လိုချင်ဆိုသည်က ငါပြောမည်၊ ငါ့အိမ်ခေါင်းရင်းမှာ ငှက်ပျော ပင်တစ်ပင်ရှိချေသည်။ အပင်ကို ဓားနှင့်ခုတ်၍ ရှာကြည့်က ရကောင်းရနိုင်လိမ့်"

ဟုဆို၏။

သူငယ်လည်း ဝမ်းသာအားရနှင့် ဓားမကြီးကိုယူ၍ ခုတ်လှဲလေ၏။ ငှက်ပျော ပင်လဲကျသောအခါ တစ်ဖက်ချင်း အခွံနွှာ၍ ရှာလေ၏။ အထဲအရောက်တွင် သန္ဓေတည်နေသော အလှမယ် သူငယ်မတစ်ယောက်ပေါ်ထွက်လာခဲ့လေ၏။ သို့သော် နုထွတ်လှရာကား မိမိဘာသာ မရပ်မသွားတတ်ချေ။ ထို့ကြောင့် အိမ်သို့သယ်ဆောင်ရန် ရွက်ပိုးယူလေ၏။

အဘွားအိမ်နှင့် မိခင်နေအိမ်မှာ အတော်ဝေးချေ၏။ တပါတည်းမသယ်နိုင်၊ လေးလံ၍ လမ်းခုလတ်တွင် တစ်ထောက်စီနားခဲ့ရလေ၏။ ယင်းသို့ ရပ်နားသယ်ခဲ့ ရာ ရေကန်ကြီး တစ်ကန်အနီးသို့ ဆိုက်မိလေ၏။ ထိုကန်ပေါင်အနီးတွင် ညောင် ပင်ကြီးတစ်ပင် ခက်လက်ဝေဖြာလျက်ရှိလေ၏။ သူငယ်သည် ထိုမိန်းကလေးကို ညောင်ပင်ခွ၌တင်၍ ခေတ္တထားခဲ့လေ၏။

ထိုနောက်မှ ပြန်ကြည့်ပြန်ကြည့်နှင့် အကြံပြုလေ၏။ တစ်ပါတည်း မယူသေး ဘဲ အိမ်ကပြန်လာပြီးမှယူရန် စိတ်ဆုံးဖြတ်လိုက်လေ၏။ သူ၏စိတ်သဘောအရ ခေတ္တထားခဲ့ကာ အိမ်သို့ ပြန်သွားလေ၏။ သူမသည် ကိုယ့်ဘာသာ မဆင်းတတ်ဘဲ ထားမြဲတိုင်းပင် ကျန်နေရစ်ခဲ့ရလေ၏။

ရွာနီးစပ်များသည် ရေကန်သို့ မပြတ်ရေခပ်လာလေ့ရှိကြ၏။ သူငယ်ပြန်သွား ၍ မကြာမီ သူဋ္ဌေး ကျွန်မတစ်ယောက်ရေခပ်ရန် ရောက်လာလေ၏။ ကျွန်မ၏အ မည်မှာ ရုပ်ရည်ပြည့်ဝ သနားကမားရှိလှသူဖြစ်ပြီး “ပြည့်ဝန်းမ”ဟူ၍ ခေါ်တွင်ကြ လေ၏။

သူဋ္ဌေးကျွန်မ ပြည့်ဝန်းမ ရောက်လေလျှင် ညောင်ပင်ခွကို ကြည့်ရှုမိလေ၏။ ထိုအခါ ငှက်ပျောမေသန္ဓေသူသည် အပင်ခွကြားမှ ခေါင်းပြူထွက်နေလေ၏။ သူမ ၏ ကိုယ်ခန္ဓာမှလည်း အရောင်အဝါများ ထွက်၍ ဝင်းပြောင်လျက်ရှိလေ၏၊ သို့သော် ငှက်ပျောမေကိုကား မမြင်ရသဖြင့် မိမိကိုယ်ရောင်ဟု မှတ်ထင်ခဲ့

လေ၏။ ထို့ကြောင့် ပြည့်ဝန်းမလည်း ဝမ်းသာအားရဖြစ်လာခဲ့လေ၏။

ထို့နောက် မိမိကိုယ်ကို ပျော်မဆုံးဖြစ်ကာ. . . “ဇာသူမလှ။ ပြည့်ဝန်းမ လှရေ၊ ဇာသူမက၊ ပြည့်ဝန်းမ ကရေ ပြည့်ဝန်းမအရောင်၊ ကန်ပေါင်လုံးမှာ၊

ဝင်းဝင်းပြောင်လေ၊ ဝင်းဝင်းပြောင်. . . ။ ဟုဆိုလျက် ကခုန်နေလေ၏။

ပြည်ဝန်းမ ပျော်ရွှင်နေသည်ကို ငှက်ပျောမေ ကြည့်ရှုမိလေသော် တခိခိ ရယ်မောလေ၏။ သူငယ်မ၏ရယ်မြူးသံကို မကြာမီ ပြည့်ဝန်းမလည်း ကြားသိခဲ့ရ လေ၏။

ထိုအခါ ညောင်ပင်ကို မျှော်ကြည့်လိုက်လေရာ အလွန်၊ အဆင်းလှသော မိန်းမငယ်တစ်ယောက်ကို မြင်ရလေ၏။

ပြည့်ဝန်းမလည်း မိမိက၊ မိမိပျော်မိနေသည်ကို ရှက်ကိုးရှက်ကန်းဖြစ်ခဲ့ရလေ၏။ ရှက်ရမ်းရမ်း၍ ငှက်ပျောမေကို နှုတ်ဆက်ဟန်ဖြင့် ‘ကွမ်းတရာပေးပါ'လော့ ဟု တောင်းလေ၏။

“ကွမ်းက ပေးလိုပါ၏၊ ကွမ်းရွက်က မပါလာ' ဟု ငှက်ပျောမေက ပြောလေ၏။ ပြည့်ဝန်းမက ‘ညောင်ရွက်ကို ကွမ်းရွက်လုပ်၍ ပေးလှည့်ပါ” ပြန်ပြောလေ၏။ ‘ကွမ်းသီးက မရှိပါ’ဟု ဆိုလေလျှင်. . .

‘ညောင်သီးကို ကွမ်းသီးလုပ်၍ ပေးပါလော့' ဟု ပြောလိုက်လေ၏။ ‘ထုံးက မရှိပါလား' ဟု ငှက်ပျောမေက ပြောသော်.

`ညောင်စေးကို ထုံးလုပ်၍ ယာပေးပါ' ဟု ပြောလိုက်လေ၏။

ထိုအခါ သန္ဓေမကလည်း သဘောရိုးစွာ ထင်မှတ်၍ ချပေးကမ်းလေ၏။ ညောင်ကွမ်းယာကျလျှင် ပြည့်ဝန်းမ မကောက်ဘဲ ကန်ထဲသို့ ကျသွားဟန်ဆောင်နေ ၏။ ရေထဲသို့ကျသွား၍ မရမိ။ ‘နောက်တစ်ယာ လှမ်းပေးပါ'ဟု တောင်းလေ၏။ ထပ်မံ၍ ကွမ်းချပြန်ရာ၊ ထိုကွမ်းယာလည်း ရေထဲကျသွားသည်ဆိုကာ မစား လိုက်ရကြောင်း ပြန်ပြောလေ၏။

ထိုနောက် ပြည့်ဝန်းမက အကြံနှင့် နောက်တစ်ကြိမ်တောင်းလေ၏။‘ဤတစ် ချီတွင် ရေထဲမကျစေနှင့်၊ ဆံပင်ဖျားမှာ ချည်တုပ်၍ ချကမ်းပါ'ဟု ပြောလေ၏။ ငှက်ပျောမေလည်း အကယ်ယုံမှတ်၍ ပြည့်ဝန်းမ ပြောတိုင်းပြုလုပ်ကာ ချ ပေးလေ၏။ ထိုအခါ လက်နှင့်လှမ်းယူ၍ ဆံပင်ကို ဆွဲငင်ချလိုက်လေ၏။ ထို့ကြောင့် ငှက်ပျောမေမှာ ကန်ထဲသို့ လူးလိမ့်ကျသွားခဲ့ရလေ၏။

ရေကန်ထဲအရောက်တွင် ငှက်ပျောမေ ဘဝပြောင်းလေ၍ ကြာတစ်ပွင့် ဖြစ်သွားလေ၏။ ငှက်ပျောမေနေရာတွင် တက်ရောက်၍ အစားထိုင်နေလေ၏။ မကြာခင် တင်ထားခဲ့သူ ကျောင်းသားသူငယ်လည်း ပြန်ရောက်လာလေ၏။ ယူရန် ပြုသော် ညောင်ခွကြားတွင် ငှက်ပျောမေမရှိဘဲ ပြည့်ဝန်းမကိုသာ တွေ့ ရလေသည်။ သူငယ်သည် ပြည့်ဝန်းမကို မြင်လျှင် ယုံမှားဖြစ်လေ၏။ ‘ဤသူငယ်မကား ရုပ်ရည်မလှပ၊ အသားလည်း မဖြူ၊ မည်သို့အသွင်ဖြစ်ခဲ့ရလေသနည်း'ဟု စိတ်ထဲ တွေးတောလာ၏။

ထိုနောက် `နင့်အသားအရည် မည်သို့ မည်းနက်ရလေသနည်း”ဟု မေးလေတော့၏။

ပြည့်ဝန်းမက ‘နေပူခံ၍ မည်းခဲ့ရသည်'ဟု လိမ်လည်ပြောလေသည်။ သူငယ်သည် အဟုတ်မှတ်ထင်၍ ညောင်ခွမှချလျက် အိမ်သို့ဆောင်ယူသွား လေသည်။ ပြည့်ဝန်းမကို အိမ်တွင်ထားခဲ့ပြီးနောက်၊ ၎င်းသူငယ်သည် ရေချိုးရန် ရေကန်သို့ တစ်ဖန်ပြန်လာလေ၏။ ရေဆင်းခပ်လေသော် ထိုကြာပွင့်သည် သူငယ်ထံပါးသို့ထီ ချဉ်းကပ်လာလေ၏။ တဖြည်းဖြည်းနှင့်ခြေရင်း၌ ကပ်၍ထပ်လျက်နေ လာလေ၏။

"ကြာပန်းတစ်ပွင့် ထူးဆန်းချေတကား” ဟုအောက်မေ့၍ ဆွတ်ခူးထားလေ သည်။

ရေမိုးချိုးပြီးနောက် ထိုကြာပွင့်ကို ယူလာလျက် ခေါင်းရင်းထရန်တွင် ချိတ်ဆွဲ ထားလေ၏။ ညဉ့်ကာလ ပြည့်ဝန်းမနှင့် သူငယ်တို့ အိပ်ပျော်နေစဉ်၊ ထိုကြာပွင့်မှ လက်တစ်ဖက်ထွက်ပေါ်လာခဲ့လေသည်။ ထိုနောက် ပြည့်ဝန်းမ၏နှာရောင်ကို ထိုလက်သည် ထိနှက်လိုက်လေသည်။ အကြိမ်ကြိမ်ထိနှက်ခံရသောအခါ ဒေါသဖြစ် ခဲ့ရလေ၏။ သို့သော် တစ်ယောက်ကိုမျှ အသိမပေးဘဲ ထားလေ၏။

နောက်တစ်နေ့ ပြည့်ဝန်းမသည် အိပ်ပျော်နေဟန် ဆောင်လျက်စောင့်လေ သည်။ ထိနှက်နေကြ ထိုလက်လည်း ကြာပွင့်မှ အသာထွက်၍ ပြည့်ဝန်းမကို ပုတ်ခတ်ပြန်လေ၏။ ထိုအခါ လက်သည်ကို ဖမ်းမိလေသဖြင့် ကြာပွင့်ဖျစ်နယ်၍ ပြတင်းပေါက်မှ ပစ်ချလိုက်လေသည်။

ပစ်ချခံရသော ထိုကြာပွင့်သည် ဥသျှစ်သီးဖြစ်သွားခဲ့လေ၏။ ထိုအသီးသည် ညဉ့်တွင်းချင်း အပင်ပေါက်လေ၏။ ထိုအပင် တစ်ဖန် ကြီးလေ၍ အသီးတစ်လုံး သီးနေလေသည်။

မနက်မိုးလင်းသောအခါ ပြည့်ဝန်းမသည် ဥသျှစ်ပင်အောက်မှ ဖြတ်သန်း သွားမိလေသည်။ ထိုအခါ ဥသျှစ်ပင်မှ အသီးသည် အလိုလို ညွှတ်ကျလျက် ပြည့် ဝန်းမ ဦးခေါင်းကို ကန်ကျောက်လေ၏။

ပြည့်ဝန်းမလည်း 'ငါ့ဦးခေါင်းကို ဘယ်သူကန်ကျောက်လေသနည်း'ဟု မျှော် ကြည့်မိလေသည်။

လူတစ်ဦးတစ်ယောက်မျှ မမြင်ရဘဲ ဥသျှစ်သီးတစ်လုံးကိုသာ မြင်ရလေ၏။ သူမလည်း ‘ဤအသီးပင် ဖြစ်ရာသည်'ဟု အမျက်ထွက်၍ ဆွတ်ခူးပစ်လေသည်။ ထိုအသီးကို တစ်ဖန် သူငယ်၏အဘွား မြင်တွေ့သဖြင့် ကောက်ယူထားလေ၏။ မှည့်ရွမ်းစေရန် သဘောဖြင့် မြေအိုးထဲတွင်ထည့်၍ အုပ်မှည့်ထားလေ၏။

ထိုဥသျှစ်သီးကား မကြာမီ အိမ်ဖော်ဖြစ်လာခဲ့လေ၏။ အဘိုးအဘွားတို့ ညဉ့် အိပ်နေစဉ် အိုးထဲမှ ထွက်၍ အိမ်မှုကိစ္စဆောင်ရွက်ပေးလေ၏။ ထမင်းဟင်းပါ မကြွင်းချက်ပြုတ်ထားလေ၏။ ကိစ္စဝိစ္စပြီးလျှင် အိုးထဲသို့ ပြန်၍ ဝင်ရောက်နေလေ ၏။ မိုးလင်းသောအခါ ချက်ပြီးသား ထမင်းဟင်းများကို ထိုအဘိုးအဘွား အိမ်သား များ တွေ့ရှိကြရလေ၏။

ဥသျှစ်သီးကို ရခိုင်က အရစ်သီး၊ ဂရစ်သီးဟု ခေါ်ကြသည်။

အဘိုးအဘွားများလည်း အံ့အားသင့်ခဲ့ကြလေ၏။

“ထူးဆန်းလှချေသည်၊ မည်သူချက်ထားလေရသနည်း" ဟု စဉ်းစားမရ ဖြစ်နေကြလေ၏။

ထိုသို့ဖြစ်နေစဉ် အိမ်တွင် မွေးစားထားသော ကြက်ဖကြီးက တစ်ဖန်

“လက်မစင်၊ ခြံမစင်၊

ချက်တေထမင်း၊ ချက်တေဟင်း၊

လှီကားရင်းမှာ မှောက်ခုံ၊

ကိကရီကြီး၊ ကောက်ကရဋ္ဌီကောက်” ဟူ၍ တွန်းကျူးလေ၏။

ကြက်ဖကြီးတွန်းသံလည်း ထူးဆန်းပြန်ရကား၊ ထိုထမင်းကို မည်သူမျှ မစားဝံ့ ရဲချေ။ ထို့ကြောင့် နှမိနှမြောသွန်ချပစ်ခဲ့ကြလေ၏။

နောက်တစ်နေ့တွင် ညဉ့်မအိတ်ဘဲ စောင့်ရင်း ချောင်းမြောင်းနေခဲ့ကြလေ ၏။ ထွက်နေကျ ဥသျှစ်သီးလည်း အိုးထဲမှ ထွက်လာလျှင် ဖမ်းဆီးခဲ့ကြလေ၏။ အိမ်ရှင်အဘိုးအဘွားတို့က ၎င်းအား.

"နင်. . . မည်သူနည်း” ဟု မေးစစ်ကြလေ၏။ ထိုအခါ မကွယ်ဝှက်ဘဲ... “ငါ ... ငှက်ပျောမေ”ဟု အမှန်ကို ဝန်ခံပြောဆိုလေ၏။

သန္ဓေသူဖြစ်မှန်းသိရလျှင် အိမ်တွင် ကောင်းစွာထားရှိလေ၏။ ထိုသတင်းကို မကြာမီ သူငယ်လည်း ကြားသိခဲ့လေ၏။ ထို့ကြောင့် အဘိုးအ ဘွားတို့အိမ်သို့ လာရောက်၍ ကြည့်လေ၏။ ငှက်ပျောမေ အစစ်အမှန်ဖြစ်နေသည် ကိုသိရသဖြင့်. . .

“ငါ့မယားသာတကား”ပြောဆိုလေ၏။ ထို့နောက် အပိုင်ခံယူလျက် မိမိအိမ်သို့ ခေါ်ဆောင်ခဲ့လေ၏။ အိမ်ရောက်သောအခါ ပြည့်ဝန်းမကလည်း. . .

“ငါသာ ငှက်ပျောမေ အစစ်ဖြစ်သည်”ဟု ပြောလေ၏။ ထိုအခါ အမှန်သိစေရန် ဆို၍ သံဓားတစ်စင်းနှင့် ကြေးဓားတစ်စင်းကို ၍ ချလေ၏။

ယူ “နင်တို့ နှစ်ယောက်သည် ဓားနှစ်လက်ကို လုယက်ကြ” ဟု ပြောဆိုလျက် စောင့်ကြည့်နေလေ၏။

သူငယ်မတို့နှစ်ယောက်လည်း အရအမိ လုယက်ကြလေ၏။ ထိုအခါ ငှက် ပျောမေက သံဓားကို လက်ဦးရသွားလေ၏။ ပြည့်ဝန်းမမှာ ကြေးဓားကိုသာ ရရှိ လိုက်လေ၏။ သံဓားလက်ဝယ်ရထားသူသည် ကြေးဓားရထားသူအား ပြိုင်ဆိုင်ရန်စိန်ခေါ်လေ၏။ အချင်းချင်း အလျော့မပေးကြလေသော် ငှက်ပျောမေ သံဓားအား ကိုးနှင့် တအားကုန်ခုတ်ပိုင်းခဲ့လေတော့၏။ ထိုအခါ ပြည့်ဝန်းမမှာ မခုခံ မတွန်းလှန် နိုင်ဘဲ ပွဲချင်းပြီး သေဆုံးသွားခဲ့ရလေ၏။

လင်လုပွဲဖြင့် အနိုင်ရခဲ့သော ငှက်ပျောမေကို ထိုသူငယ်လည်း စင်တော်က ကောက်၍ မယားမြှောက်ခဲ့ရလေ၏။

သူမသည် ငှက်ပျောပင်၌လည်းကောင်း၊ ကြာပွင့်၌လည်းကောင်း၊ ဥသျှစ်သီး ၌လည်းကောင်း၊ သုံးဘဝ သန္ဓေဒဇဖြစ်လာခဲ့ရလေ၏။ ထိုနေ့မှစ၍ ၎င်းတို့လင်မ ယား အသက်ထက်ဆုံးတပျော်တပါး ပေါင်းသင်းနေထိုင် သွားခဲ့ကြလေသတည်း။