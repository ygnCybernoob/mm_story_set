ရှေးအခါက ရွာတစ်ရွာတွင် နားလေးသော လူတစ်ယောက်ရှိလေသည်။ ၎င်းတွင် သားသမီးမဖြစ်ထွန်းသဖြင့် ဝက်ကလေးတစ်ကောင်ကို မွေးစားထားခဲ့လေ ၏။ ထိုဝက်ကလေးကို သားသမီးအလား လွန်စွာချစ်ခင်လျက် ကောင်းစွာ ကျွေးမွေး ပြုစုလာခဲ့လေသည်။ ထို့ကြောင့် တစ်နေ့တခြား ကြီးပြင်းလာလေသော် ပို၍ ပင်လျှင် ခင်မင်ခဲ့လေ၏။ ထို့ကြောင့် သတ်စားရန် မဆိုထားဘိ ရောင်းချရန်ပင် မပြုရဲဘဲရှိလာခဲ့လေသည်။

တစ်နေ့သ၌ ထိုဝက်သည် အိမ်မှ ထွက်သွားလေရာ ပျောက်ရှသွားခဲ့ရတော့ ၏။ နေဝင်သော်လည်း ပြန်မရောက်သည့်အတွက် ပူပင်သောကမှု ဖြစ်ခဲ့ရလေ သည်။ စိုးရိမ်တကြီးဖြစ်လာသဖြင့် စားမရ သောက်မဝင် သောကဝေဒနာ ဖြစ်ခဲ့ရ လေ၏။ တမှိုင်မှိုင် နေမထိထိုင်မသာ စိတ်ဗျာပါနှင့် ရှိလာခဲ့ရလေသည်။

“ငါ့ဝက်ကို ငယ်ကပင် မွေးမြူလာသည်၊ အဘယ်သူလျှင် ခိုယူသတ်စားလေ ရာ သနည်း”ဟု ကြံစည်စဉ်းစားလျက် ရှိလေသည်။

ထိုသို့ စဉ်းစားနေရင်း ရှာဖွေရန် စိတ်ကူးဖြစ်လာလေ၏။ ထို့ကြောင့် ဓားမ တစ်ချောင်းကို ပခုံးထက်မှာတင်လျက် အရှာထွက်ခဲ့လေသည်။ ခြေဦးတည့်ရာ ထွက်ပြီး လိုက်ရှာလေသော် ထန်းတောတစ်ခုသို့ ရောက်သွားမိလေသည်။ ထိုသူ သည် ခရီးမောပန်းလှသဖြင့် အညောင်းဖြေရန် ထန်းပင်ကို မှီရင်းတရေးတမော အိပ်ပျော်သွားခဲ့လေသည်။

ထိုစဉ် ထန်းတက်သမားသည် ထန်းပင်ရင်းသို့ရောက်ရှိလာလေ၏ ထန်းပင် များကို လှည့်လည်ကြည့်ရှုလေလျှင် ဝက်ရှာသမားကို ငုတ်တုတ်မှီကာ အိပ်နေသည် ကို တွေ့ရလေသည်။ ထိုအခါ ထန်းတက်သမားက စဉ်းစားမိသည်မှာ.

“ဤလူသည် ထန်းရေကို ခိုးသောက်ပြီးလျှင် ယစ်မူးနေသည်။ ဧကန္တ မူးယစ် သမားဖြစ်ချေရာသည်”ဟု အောက်မေ့လေ၏။ ထို့နောက် အနီးသို့ကပ်သွားလျက် ကြည့်ရှုလေသည်။ ထန်းတက်သမား ရောက်လာခိုက်နှင့် ထိုလူနိုးခိုက် တည့်တည့်ဆုံ ကြလေ၏။ ထိုအခါ (အိပ်မွှမ်းစဉ်ထ) အိပ်မှုံစုံမွှားဖြင့် ယောင်ယမ်းခဲ့လေသည်။ ထန်းတက်သမားသည် နားလေးထိုင်းမှိုင်းလေ၏။ ထိုသူ၏ ကယောင်ချောက်

ချားပြောဆိုသံကို “အစ်ကိုတို့ ထန်းတောလော”မေးသည်ဟု တင်မိလေ၏။ ထို့ကြောင့် “ဟုတ်ပါသည်၊ ကျွန်ုပ်၏ယောက္ခမထန်းတောပါ”ဟု ပြန်ပြောခဲ့ လေသည်။ ထိုစကားကို ဝက်ရှာသမားက နားကြားတစ်မျိုးလွဲ၍ ကြားမိလေ၏။

“တောင်ဘက်သို့ သွားလေသည်” ဟု ကြားကာ တောင်ဘက်စူးစူးသို့ ထွက်ခွာ သွားလေ၏။ တောချုံပုတ်တစ်ခုကို ဝင်၍ ရှာမိလေရာ တကယ်ပင် ဝက်ကိုတွေ့ရ လေ၏။ သို့ရာတွင် ဝက်မှာ ခွေးကိုက်သောဒဏ်ရာဖြင့် သေဆုံးနေပြီဖြစ်လေသည်။ ဝက်သေကိုမြင်ရလျှင် ဝက်ရှင်လည်း များစွာ ဝမ်းနည်းကြေကွဲခဲ့လေ၏။ ဝက်ကို ပွေ့ဖက်ပြီးလျှင် ရှိုက်ကြီးတငင်ဖြစ်လိုက် ငိုကြွေးလိုက် ဖြစ်နေလေ၏။ ထိုနောက် ဝက်သေကောင်ကို ပုခုံးပေါ်တင်လျက် ထမ်းယူလာခဲ့လေ၏။ သွားရင်း ပင်လျှင် လမ်းတွင် အမျိုးမျိုးကြံစည်၍ လာခဲ့လေ၏။

'ငါ့မှာ ငယ်ရာကပင် တယုတယမွေးစားလာခဲ့သည်။ သတ်စားဖို့ဝေးစွ ရောင်း ချရန်ပင် စိတ်မကူးဘူး၊ ယခုတော့ ရန်သူလက်ချက်ဖြင့် အသေဆိုး သေရချေသည်။ မြေကြီးတွင် မြှုပ်နှံပစ်ရန်လည်း မသင့်တော်၊ ကုသိုလ်တစ်ခုခုဖြစ်ပွားစေမှ ကောင်း မည်'ဟု အကြံဖြစ်ခဲ့လေ၏။ ထို့ကြောင့် ဘုန်းကြီးကျောင်းကိုလှူရန် ကျောင်းထဲသို့ ဝင်သွားခဲ့လေသည်။

ဆရာတော်သည် ဆွမ်းစားပြီးခိုက်ဖြစ်၍ နေ့သန့်စင်ကာ လဲလျောင်းလျက် နေလေသည်။ ဝက်ရှင်သည် ကျောင်းပေါ်ဆရာတော်ရှိရာသို့ ဝက်ကောင်ကို တင်ယူ လာလေ၏။ ဘုရားရှေ့တွင် ထိုဝက်ကောင်ကို ချထားကာ ဆောင့်ကြောင့်ထိုင်နေ လေ၏။ လူသံကြား၍ ဆရာတော်လည်း ထကြည့်မိရာ ထိုလူကိုမြင်လေသည်။ ထိုအခါ ဆရာတော်က ထပြီးသော် “ဒါယကာ ဘယ်ကလဲ”ဟု အမိန့်ရှိလေ၏။ ဝက်ရှင်က ဆရာတော်သိလို၍ မေးသည်အထင်ဖြင့် ဖြစ်ပျက်သမျှကို ရှင်းလင်း လျှောက်ထားလေသည်။

ထိုနောက် ဝက်ရှင်သည် နေရာမှထလျက် ဆရာတော်ကို “ဝက်ကိုလှူပါ၏” ဟု လျှောက်ထားလေ၏။ ထိုစကားကို ဆရာတော်က နားလေးသဖြင့် တစ်မျိုးကြား ခဲ့လေ၏။

“ဆရာတော်ကျောင်းက ခွေးကိုက်၍ ဝက်သေခဲ့ရသည်။ ဝက်ဖိုးအလျော်ပေး ရမည်”ဟု နားကြားလွဲခဲ့ရလေသည်။ ထို့ကြောင့် ဒေါသထွက်လျက်.

“ဟေ့တကာ. . . မဟုတ်မရာ လာ၍စွပ်စွဲဘိသည်” ဟု ပြောလိုက်လေ၏။ ဝက်ရှင်ကလည်း “အဲ. . အဲ . တကာ ကောင်းလှသည်၊ ထားခဲ့လော”ဟုနား ကြားမိ၏။ထိုအခါ ချထားမြဲနေရာ၌ထားကာ ကျောင်းအောက်သို့ဆင်းလာခဲ့လေ၏။

ဝက်ရှင်ဆင်းသွားလေသော် ဆရာတော်သည် ဒေါသထွက်ပေါ်လာခဲ့လေ၏။ အလျော်မရလောဟူ၍ သဘောဖြင့် ဝက်သေကိုထားခဲ့သည် ထင်နေ၏။ ထို့ကြောင့် ကျောင်းနေဦးပဉ္စင်းကြီး၊ ဦးပဉ္စင်းကြီး”ဟု ခေါ်လေ၏။ ပဉ္စင်းကြီးက တိုက်ခန်းမှ ထွက်လာလျက် ဦးချလေ၏။ ထိုနောက် ခေါ်ရခြင်းအကြောင်းကို လျှောက်ထားလေ၏။ ထိုအခါ ဆရာတော်က.

အရှင်စက္ကိန္ဒ

“ယခုဆင်းသွားသော တကာသည် အလျော်တောင်းလာသည်၊ သူ၏ဝက်ကို တိုက်သတ်သေလျှင် အလျော်ပေးရမည်သာ ဖြစ်သည်။ ကျောင်းတကာကြီးကို ခေါ်၍ပြောချေလော” အမိန့်ရှိလိုက်လေသည်။

ဦးပဉ္စင်းကြီးမှာ နားထိုင်းသူဖြစ်လေသည်။ ဆရာတော်စကားကို “ဝက်သား ချက်ရန်အလို့ငှာ ကျောင်းတကာကြီးထံသို့ သွားချေ၊ ဆီ ဆား ငရုတ် ကြက်သွန် မဆလာ တောင်းယူခဲ့လော”ဟု တလွဲတချော် ကြားသွားခဲ့ရလေ၏။ ဦးပဉ္စင်းရောက်သွားစဉ် ကျောင်းတကာကြီးသည် ရွာလယ် ကောင် ဇရပ်တွ စပါးထည့်စရာ ပုတ်ကို ရက်လုပ်လျက်ရှိနေလေ၏။ တကာမကြီးလည်း အားအားရှိ နေသဖြင့် ကလေးကို ခါးစောင်းတင်၍ ရွာလှည့်လည် လျက် သွားနေလေသည်။ ထို့ကြောင့် မတွေ့ရသဖြင့် အိမ်ကို ဝန်းလှည့်ကြည့်၍ ရှာလေ၏။

ထိုအခါ အိမ်အောက်တွင် (၁၅)နှစ်ခန့်ရှိ အပျိုပေါက်အရွယ် သမီးငယ်တစ် ယောက်ကို တွေ့မြင်မိလေသည်။ သူငယ်မသည် ရက္ကန်းစင်တွင် ရက္ကန်းရက်လျက် ရှိနေလေ၏။ ဦးပဉ္စင်းကြီးလည်း တွေ့ရသော ထိုအမျိုးသမီးကို လှမ်း၍ ခေါ်လေ၏။ အမျိုးသမီးထွက်လာသောအခါ ဦးပဉ္စင်းကြီးသည် မောင်းထောင်းဆုံထက်၌ ထိုင် လျက်နေလေသည်။

အမျိုးသမီးအနီးရောက်လာလျှင်. . .

“တကာမငယ်၊ ယခုတကာတစ်ယောက်ကျောင်းကို ဝက်သား ပံ့သကူ လာလှူ သွားသည်။ ချက်ရန်အတွက် ဆီ၊ ဆားလိုနေ၍ ဆရာတော်က တောင်းခိုင်းလိုက် သည်။ တကာကြီး၊ တကာမကြီးကိုလည်း မတွေ့မရှိ၊ တကာမငယ်က ပေးနိုင်မည်လော၊ ရကားရမည်လော”ဟု ပြောဆိုခဲ့လေ၏။

ဦးပဉ္စင်းကြီးပြောသောစကားကို တကာမငယ်က နားကြားလွဲလေ၏။ ထို့ကြောင့်. . .

“အို တကာမငယ် ယခု ရက်ကန်းရက်နေသည့် ယဉ်သွား၊ အနံယဉ် သွားစေ့ ဘယ်နှစ်ရာရှိသနည်း” မေးသည်ဟု ထင်မှတ်သွားလေ၏။ သူမ၏နားကြားအတိုင်း “တစ်ထောင့်နှစ်ရာ ယဉ်သွားအနံပါဘုရား” ဟု ဖြေကြားခဲ့လေ၏။ ထိုသို့ ဖြေကြားခြင်းကို ဦးပဉ္စင်းကြီးက. . .

“အရှင်ဘုရား၊ တပည့်တော်မ အလုပ်မအားလပ်ပါ၊ အရှင်ဘုရားပင်လျှင် တက်ရောက်၍ အလိုရှိရာကို ယူဆောင်သွားတော်မူပါ”ဟု တလွဲတချော် ကြားခဲ့ရ လေ၏။

ထို့ကြောင့် အိမ်ပေါ်သို့တက်၍ လိုအပ်သမျှ ဆီ၊ ဆား၊ ငရုတ်စသည်တို့ကိုရှာဖွေယူသွားလေတော့၏။

ဦးပဉ္စင်းကြီးထွက်သွားသည်ကို မြင်လေသော် သူငယ်မသည် စိတ်ဆိုးမာန်ပါ ဖြစ်ခဲ့လေ၏။

“သူများအိမ်ကိုလာပြီးလျှင် မဆီမဆိုင် မေးသည်သာမက အားပင်မနာမီ၊ အတင်းအိမ်ကိုတက်ပြီးလျှင် ယူလိုရာယူသွားသေးသည်။ ကောင်းပြီး နေပါစေ၊ အမိ ရောက်က တိုင်းကြားသိစိမ့်မည်"ဟု မကျေမချမ်း ပတောက်ပရစ် ရေရွတ်ပြော ဆိုလိုက်လေ၏။ မကြာမီ မိခင်ဖြစ်သူလည်း ကလေးချီမလျက် အိမ်သို့ ပြန်လာ ခဲ့လေ၏။

မိခင်ဝင်လာသည်ကို မြင်ရလေသော် ချက်ချင်းပင် အဝေးမှ လှမ်းခေါ်လေ ၏။ အမိကြားလျှင် ကိစ္စအထူးရှိသည်အထင်ဖြင့် မေးမြန်းလေ၏။ ထိုအခါ သမီးက ဦးပဉ္စင်းကြီးရောက်လာ၍ မေးသည်ကို ပြောပြလေ၏။ ထိုနောက် လူကိုမပြော သူကိုမပြောဘဲ လက်တင်၍ လိုသမျှယူသွားသည်ကိုပါ တိုင်ကြားအသိပေးလေ၏။ ထိုထက်“ဤကဲ့သို့ ဦးပဉ္စင်းကြီးမျိုးကို ကျောင်းတွင် ထားရန်ပင် မသင့်တော်၊ နှင်ထုတ်လွှတ်လိုက်လျှင် ကောင်းတော့သည်”ဟု မကျေမချမ်း စကားကို ပြောဆိုခဲ့ လေ၏။

ထိုသို့ပြောကြားသည်ကို မိခင်ကြီးသည် အကြားလွဲမှားခဲ့လေ၏။ သမီးပြော သည်က တခြား၊ မိခင်နားခံမိခြင်းက တခြား၊ တလွဲတချော်ဖြစ်ကာ. . .

“မိခင် ကျောင်းက ဦးပဉ္စင်းကြီးကို သမီးချစ်ကြိုက်လေသည်။ သမီးနှင့် ဦးပဉ္စင်းကြီးကို ပေးစားပါလော့” ဟု ကြားခဲ့လေ၏။ ထိုအခါ ဒေါသအမျက်ထွက် လျက် အာကျယ်ပါးကျယ်နှင့် ဆူညံ့စွာ ပြောဆိုလေ၏။

“ယခု လူလားမြောက်ခါစ ရှိသေးသည်။ သားလင်စကား ပြောဆိုတတ်ချေပြီ တကား၊ ဖဝါးလက်နှလုံး၊ ပခုံးလက်နှစ်သစ်လောက်ကပင် ငါမွေးမြူ၍ ကြီးလာရ သည်။ မိဘလုပ်ကိုင်၍ မပေးစားရဘဲ ကိုယ့်သဘောနှင့်ကိုယ် လုပ်ချင်နေသည်။ “ကိုယ်ထင်ခုတင်ရွှေနန်း”လုပ်ချင်သလား၊ ငါ့ကို ပဉ္စင်းကြီးနှင့် ပေးစားလား၊ ဘာလား လုပ်နေသည်၊ ပြောနေသည်၊ အရှက်ဣန္ဒြေမရှိ၊ မရှက်မ၊ သရေမိန်းမ၊ လူကိုလာပြီး တော့ ပြောနေပေသေးသည်။ လူသူလေးပါး ကဲ့ရဲ့ပြစ်တင်မည်ကို မထောက်ငဲ့၊ ကိုယ်လိုရာကိုသာ ကိုယ်သိတတ်သည်။ ဘုန်းကြီးဖျက်မဟူ၍ လူများအပြောအဆို ခံရမည်ကိုလည်း မသိ၊ သူတစ်ပါး တံတွေးခွက်မှာ ပက်လက်မျောခံရမည် မှတ်ထား၊ ကောင်းပြီ၊ ကြည့်ရသေးမည်၊ နင့်အဖေရောက်လျှင် တိုင်တန်းအံ့” ဟု ဆောင့် ဆောင့်အောင့်အောင့် ပြုနေခဲ့လေ၏။

ကျောင်းတကာကြီးလည်း ပုတ်ရက်ပြီးသော် အိမ်သို့ ညနေပြန်လာခဲ့လေ၏။

ကျောင်းတကာကြီး လာလျှင်လာချင်း၊ ခြံဝမဝင်သေးမီကာပင် ရန်တွေ့လုမတတ် ဒေါမာန်ဖြင့် ပြောခဲ့လေ၏။

“မောင်ကြီးရှင် ဖခင်၊ ကိုယ့်၏သမီးသည် ကျောင်းက ဦးပဉ္စင်းကြီးကို ချစ်ကြိုက်နေပြီဆိုပါလား၊ ပေးစားရန် ပြောနေလေပြီ၊ မည်သို့ပြုရပါမည်နည်း”ဟု တိုင်ကြားပြောဆိုလိုက်လေ၏။ ထိုစကားကို ကျောင်းတကာကြီးသည် တလွဲတချော် ကြားသိခဲ့လေ၏။

၎င်း၏နားတွင် ကြားမိသည်မှာ. . .

“ယက်လာသော ပုတ်ကား အငယ်၊ အဆိုးသာဘကား၊ မည်သို့ပြုလုပ်စရာ ရမည်နည်း၊ စပါး(၅၀)မဆိုထားဘိ၊ ဆယ်တင်းပင်လျှင် ဝင်ဆံ့မည်မထင်” ဟု ကြားမိလေသည်ဆို၏။

ထိုသို့ အကြားလွဲသဖြင့် အိမ်ရှင်ယောက်ျားက ဒေါသထွက်လေ၏။ ပါးစပ်ကို တင်းတင်းကိုက်၍ ခါးတောင်းကို မြောင်ကျပ်စွာ ကျိုက်လေ၏။ ထိုနောက် ဓားမ ကြီးကို လက်မှကိုင်ကာ မယားဖြစ်သူကို ဆူပူဆဲဆို ကြိမ်းမောင်းလေ၏။

“ခွေးမသမီး၊ အယုတ်တမာစွ၊ တစ်ခုမှ သိသည်မဟုတ် အကန်းပိန်းပိတ်ကြီး၊ ဤလောက်ကြီးသောပုတ်ကို စပါး ငါး ဆယ်မဆံ့ ဘဲ ရှိမည်လား၊ ကြည့်စမ်းလော့” ဟု ဆိုကာ ဓားမကြီးနှင့် ကျေညက်အောင် မှုန့်မှုန့်ညက်ညက် ခုတ်ပစ်လေ၏။ နောက်မှမှားလေစွဟု ယူကျုံးမရ ဖြစ်ခဲ့လေ၏။ သို့ရာတွင် စိတ်မကောင်းစွာဖြင့် ထမင်းဟင်း မစာတော့ဘဲ အိပ်ပျော်သွားလေ၏။

အိမ်ရှင်မသည် ထမင်းဟင်းချက်ပြုတ်နေခဲ့လေ၏။ ထမင်းစားသောက်ချိန် တန်သောအခါ သားဖြစ်သူ မောင်ပွားကို ခေါ်လေ၏။

“မင်းအဖေ ထမင်းစားချိန်တန်ပြီ၊ နိုးလော့” ဟု ပြောလေ၏။ မိခင်ပြောသော စကားကို သားမောင်ပွားသည် အကြားလွဲခဲ့လေ၏။ ထို့ကြောင့် စိတ်မကောင်းဖြစ် ကာ အဘိုးအဘွားတို့ အိမ်သို့သွားလေ၏။ အိမ်ရောက်သော် မိခင် ပြောစကားကို သားမောင်ပွားသည် လွဲမှားစွာဖြင့် ပြောပြလေ၏။

“အဘိုး အဖွားတို့၊ အမေက ပြောလိုက်ပါသည်။ မောင့်ဖခင် အသည်းအသန် ဖြစ်နေသည်။ အိပ်ရာကပင်လျှင် မထနိုင်တော့ပြီ၊ အသက်ထွက်လုမတတ်ဆိုသည်။ အရေးတကြီး ယခုခေါ်ချေရမည် လွှတ်လိုက်သဖြင့် အဘိုးအဘွားတို့ကို သတင်းပေး ခေါ်လာရခြင်းဖြစ်ပါသည်။ အရီးကြီးတို့အိမ်ကိုလည်း အသိပေးရပါဦးမည်။ ခေါ်ရ ချေမည်၊ မေမေက မြန်မြန်လာကြပါလို့ ပြောလိုက်ပါသည်။ ယခုချက်ချင်း သွား ကြပါ”ဟု ပြန်ပြောခဲ့လေ၏။

အဘိုးအဘွားတို့ကား နားလေးလှသူများဖြစ်ကြချေ၏။ ထို့ကြောင့် မြေးဖြစ်သူစကားပြောဆိုသည်ကို နားကြားလွဲချော်၍သာ ကြားသိခဲ့လေ၏။ ဒာရှင်စက္ကိန္ဒ

“အဘိုး အဘောင်တို့ မောင့်ဖခင်သည် အိမ်ထောင်ဃရာဝါသနှင့် မနေလို တော့ပြီ၊ တောထွက်ပြီးလျှင် နေချင်လှသည်။ ထို့ကြောင့် သင်္ကန်းပရိက္ခရာ ဝယ်၍ အမြန်လာခဲ့ကြပါလော့”ဟု မှာကြားခဲ့လေသည်။

ထိုအခါ သားမောင်နှမ်းကို ခေါ်စေလေ၏။ မောင်နှမ်းရောက်လာလျှင် ဤသို့ ပြောလေ၏။

“မောင်နှမ်း မင်း၏အစ်ကိုကြီးကို ရဟန်းခံကြရမည်၊ ရဟန်းခံရန် သင်္ကန်း ပရိက္ခရာ ဝယ်ယူခဲ့လော့”ဟု လွှတ်လေ၏။ ပရိက္ခရာဝယ်ရန် ပြောဆိုစေလွှတ်သည် ကို မောင်နှမ်းနား၌ တလွဲကြားမိလေသည်။

မောင်နှမ်းကြားသည်မှာ “နက်ဖြန်ခါ အိမ်မှာဆွမ်းကျွေးမည်၊ သို့အတွက် ဈေးမှ ငါးအမဲ ဟင်းလျာဝယ်ချေ၊ ဈေးဝယ်၍အပြန်တွင် ကျောင်းကိုတက်ပြီးသော် ဆရာတော်ကို ပင့်လျှောက်ခဲ့လော့၊ နက်ဖြန်ခါ တပည့်တော်တို့ အိမ်မှာ နေ့လည် ဆွမ်း ဘုဉ်းပေးသုံးဆောင်တော်မူရန် ကြွတော်မူပါဘုရား”ဟု ကြားလေ၏။

မိခင် ဖခင်တို့ထံမှ တလွဲကြားရသည့်အတိုင်း မောင်နှမ်းလည် ဈေးဝယ်သွား လေ၏။ ဝယ်ခြမ်းပြီးနောက် ဆရာတော်ထံ ဦးချ၍ ပင့်လေ၏။ ဆရာတော်ကလည်း နားထိုင်းလှရာကား ဆွမ်းစားပင့်သည်ကို “ဆရာတော်ဘုရား တပည့်တော်တို့ အိမ် မှာ ဖခင်အသုဘဖြစ်နေပါသည်။ နက်ဖြန်ခါ ညနေ အသုဘရှုရန်အတွက် သုသာန် ဇရပ်သို့ ကြွတော်မူပါ” ဟု တလွဲတချော် ကြားခဲ့လေ၏။

နံနက်မိုးလင်းပြီးနောက် အလင်းရောက်ခဲ့လေ၏။ ဆရာတော်သည် မနေ့က ပင့်ဖိတ်ထားခဲ့သည်ကို သတိဖြစ်နေ၏။ နေ့လည်ဆွမ်းစားပြီးပြီးချင်း အသင့်ပြုပြင် လျက် စောင့်မျှော်နေလင့်၏။ အချိန်မှာ တဖြည်းဖြည်းနှင့်ရွေ့စောင်းခဲ့ရလေသည်။ တစ်ယောက်မှ ပင့်ကြိုရန် မလာရောက်သောကြောင့် မနေသာတော့ဘဲ တစ်ပါး တည်း ကြွချီသွားလေ၏။ သုသာန်ဇရပ်သို့ရောက်သော် တစ်စုံတစ်ယောက်ကိုမှ မတွေ့ရ။ အသုဘလည်း မပေါ်လာဘဲ ကိုယ်ချည်းဖြစ်နေ၏။ ရောက်လာနိုးဖြင့် ဇရပ်ပေါ်ထိုင်လျက် ကမ္မဋ္ဌာန်းစီးဖြန်း၍သာ နေခဲ့လေသည်။

အတော်ကြာလေလျှင် နေလည်းဝင်သွားခဲ့လေ၏။ ထိုအခါ တစ္ဆေမိစ္ဆာတို့ သည် ဆရာတော်ကို နှောင့်ယှက်ရန် လာရောက်ကြလေ၏။ ဆရာတော် ဘုရားလည်း မကြောက်မရွံ့ဘဲ သတိကြီးစွာနှင့် နေလာ၏။ မိမိပွားများ ဆင်ခြင်နေ သော အသုဘကမ္မဋ္ဌာန်းတရားကိုပင် အမြဲမပြတ်အောက်မေ့ရှုမှတ်လျက် ရှိနေ၏။ တစ်ညဉ့်လုံး သုသာန်တွင် တရားလက်မလွတ်ဘဲ နေခဲ့လေပြီး နံနက်မိုးသောက်

အလင်းရောက်သောအခါမှ ဇရပ်မှ မိမိကျောင်းသို့ ပြန်ကြွလာခဲ့လေသတည်း။