ရှေးအခါက ဂဏအမည်ရှိသော လူငယ်တစ်ယောက် ရှိလေသည်။ ၎င်းသည် တက္ကသိုလ်ပြည် ဒိသာပါမောက္ခဆရာကြီးထံ၌ ပညာသင်ယူခဲ့လေသည်။ ဆရာကြီး က တပည့်ဖြစ်သူ ဂဏကို စကားကြီးသုံးခွန်းကိုသာ သင်ပေးလေသည်။ ထိုစကား သုံးခွန်းကား. . .

(၁) အဆိုးကို အကောင်းလုပ်၍ မရ။

(၂) အကောင်းကို အဆိုးလုပ်၍ မရ။

(၃) ဟုတ်သည် မှန်သည်၊ နင့်အကြံ-ငါသိသည် ဟူ၍ ဖြစ်လေ၏။

ထိုစကား သုံးခွန်းမှာ တစ်ခွန်းလျှင် အသပြာတစ်ထောင်စီ တန်ဖိုးရှိလေ သည်။ ထို့ကြောင့် အသပြာတစ်ထောင်စီဖြင့် ရောင်းစား၍ အသက်မွေးလေလော့ ဟု ပြောဆိုမှာကြားလိုက်လေ၏။

ဂဏသည် ဆရာကြီးထံမှ ဖယ်ခွာလျက် မြို့တစ်မြို့အနီးတွင်နေထိုင်ခဲ့လေ ၏။ ဆရာမှာထားသည့်အတိုင်း ထိုစကားသုံးခွန်းကို လှည့်လည်ရောင်းချမှု ပြုခဲ့လေ ၏။ “စကားပါသည်၊ စကားရောင်းသည်”ဟု ဟစ်အော်ကြော်ငြာလေသော် ပြည့်ရှင် မင်းက နန်းရင်ပြင်မှ ကြားသိလေ၏။ ထို့ကြောင့် မှူးမတ်တို့အားခေါ်စေပြီး ရှေ့ တော်သို့ ဝင်ခွင့်ပြုလေ၏။

ဘုရင်မင်းက “စကားရောင်းသည်ဆိုရာ မည်မျှတန်ဖိုးရှိသည်၊ မည်မျှပေး ရမည်၊ စကားက မည်မျှဖြစ်သည်”ကို မေးမြန်းလေ၏။

ဂဏလည်း “စကားသုံးခွန်းရောင်းရန် ပါရှိပါသည်။ အသပြာတစ်ထောင်စီ ပေးဝယ်ရပါမည်”ဟု လျှောက်တင်လေ၏။ ထိုအခါ ဘုရင်မင်းက တန်ဖိုးရှိသော စကားဖြစ်၍ အကျိုးလည်းဖြစ်ထွန်းစရာရှိမည်ဟု ယုံကြည်ကာ အသပြာသုံးထောင် ပေး၍ ဝယ်ယူခဲ့လေ၏။

ဘုရင်မင်းသည် ထိုစကားတို့ကို စမ်းသပ်ကြည့်ချင်ရာကား ပထမစကားတစ် ခွန်းကို ဟုတ်နိုင် မဟုတ်နိုင် ဦစွာစီစဉ်လေ၏။ ထို့ကြောင့် ဘုရင်မင်း၏ သမီးတော် နှင့် သူခိုးဓားပြတစ်ယောက်ကို လက်ထပ်ပေးစားလိုက်လေ၏။ ထို့ပြင် နန်းတော်၌ ကောင်းစွာထားလျက် ဝတ်စားတန်ဆာ ကောင်းစွာ ပေးထားလေသည်။

ဘုရင်မင်း၏ သားမက်တော်သည် ပင်ကိုယ်ရင်း စိတ်ဓာတ်ကို မဖျောက်နိုင်ရာကား မကြာခင် ခိုးလိုမှု၊ ဓားပြတိုက်လိုမှု ဆန္ဒဖြစ်လာခဲ့လေ၏။

အရှင်စက္ကိန္ဒ

တစ်နေ့သ၌ မယားမသိစဉ် နန်းတော်မှ တိတ်တဆိတ်ထွက်ခွာလျက် ဓားပြ တိုက်မှုပြုခဲ့လေသည်။ ထိုအခါ ပြည်သူတို့က လက်ရဖမ်းဆီးလေ သဖြင့် ဘုရင်မင်း ထံ အပ်နှံခဲ့ကြလေ၏။ ဘုရင်မင်းလည်း အမျက်တော်မရှိဘဲ “အဆိုးကို အကောင်း လုပ်၍မရဟူသောစကားသည် မှန်ကန်ပေသည်”ဟု သတ်မှတ်ယုံကြည်ခဲ့လေသည်။ ထိုနောက် ဒုတိယစကားခွန်းကို ဟုတ်မှန်အံ့လောဟု စုံစမ်းမှုပြုလေသည်။ ဘုရင်မင်း၏သားတော်နှင့် ဘိန်းစားသမီးတစ်ယောက်ကို လက်ထက်ပေးစားစေ၏။ ထိုအခါ ယောက္ခမဖြစ်သူ ဘိန်းစားက မိမိအတူ ဘိန်းစားဖြစ်စေရန် သမက်အား ဆွဲဆောင်ဖြားယောင်းလာခဲ့လေ၏။ သမက်တော်မှာ ဘိန်းမစား အရက်မသောက် တတ်ရာကား ယောက္ခမအလိုသို့ မလိုက်ပါဘဲ ရှိလေသဖြင့် ခြိမ်းခြောက်မောင်းမဲ လျက် အတင်းအဓမ္မသိမ်းသွင်းပြန်လေ၏။ ထို့ကြောင့် သမက်တော်လည်း ရုန်း

ကန်ထွက်ပြေးကာ ရသေ့ရဟန်းပြုသွားခဲ့လေ၏။ မှူးမတ်တို့က“သားတော်သည် ဘိန်းစားမဖြစ်လိုပါ၍ ယောက္ခမအကျင့်ကို ိ မလိုက်နိုင်သဖြင့် ထွက်ပြေးသွားပါလေပြီ”ဟု ဘုရင်အား တင်လျှောက်ခဲ့ကြလေ၏။ ထိုအခါ ဘုရင်မင်းက “အကောင်းကို အဆိုးလုပ်မရဆိုသည်မှာ မှန်ကန်လှ ပေသည်”ဟု ယုံကြည်ခဲ့ရလေ၏။

ထို့နောက် တတိယစကားခွန်းကို စုံစမ်းရန် စိတ်ဖြစ်လာခဲ့လေ၏။ ထိုအချိန် တွင် ဘုရင်မင်း၏ မိဖုရားနှင့် ဆတ္တာတည်(လက်သာ-ခေါင်းရိတ်သူ)သည် ချစ် ကြိုက်မှုဖြစ်နေလေ၏။ တစ်နေ့သ၌ ဘုရင်မင်း၏ ဦးခေါင်းတွင် အနာပေါက်ခဲ့လေ ၏။ ထိုအခါ မိဖုရားက အကြံအစည်ဖြင့် ဘုရင်အား“ဆံပင်ကို ရိတ်၍ ဆေးတင်မှ အနာသက်သာပျောက်ကင်းပါမည်”ဟု လျှောက်တင်ခဲ့လေ၏။

ဆတ္တာသည်ကိုလည်း “ယနေ့ ဘုရင်ကို ဆံပင်ရိတ်ရန်ရှိသည်။ သင်နှင့်ငါ ပေါင်းသင်းနိုင်ရန် ရှင်ဘုရင်လည်ပင်းကို ဖြတ်လှီးစီရင်ပါလော့”ဟု စကားထည့် သွင်းပေးထားခဲ့လေ၏။ ရှင်ဘုရင်သည် နံနက်ပွဲတော်စာ စားသုံးပြီးလျှင် ဆံပင်ရိတ် ရန် ဆတ္တာသည်ကို ခေါ်စေလေ၏။ ဆတ္တာသည် ရောက်လေသော် အဆောင်တော် သို့ သွင်းလေ၏။ ထို့နောက် ဦးတော်ကို ညွတ်လျက် ဆံပင်ရိတ်ခံလေ၏။ ဆတ္တာ သည်သည် ဘုရင်အား အရိုအသေပြုဟန်ဆောင်လျက် ဆံပင်ရိတ်ရန် စီစဉ်လေ၏။ မိဖုရားက အကြံပေးထားသည်ကိုလည်း သတိရလျက်ရှိနေလေ၏။ ထို့ကြောင့် အခွင့် အခါသင့်ပြီဟု ယုံကြည်လျက် ဘုရင့်လည်ပင်းကို ဖြတ်လှီးရန် တွေးတောမှုပြုနေ ၏။ ထိုအခိုက်မှာပင် ဘုရင်မင်းသည် နှုတ်က အမှတ်တမဲ့ ရွတ်ဆိုမိလေ၏။“ဟုတ် သည်၊ မှန်သည်၊ နင့်အကြံ-ငါသိသည်”ဟူ၍ ရွတ်ဆိုလေသည်။

ထိုအခါ ဆတ္တာသည်မှာ "ငါ့အကြံကို ရှင်ဘုရင်သိရှိသွားပေပြီ”ဟု မှတ်ထင် သွားခဲ့လေ၏။ ထို့နောက် ကြောက်ရွံ့ခြင်းကြီးစွာဖြင့် “အရှင်မင်းကြီး သည်းခံတော် မူပါ၊ ကျွန်တော်မျိုးအကြံအစည်မဟုတ်ရိုး အမှန်ပါ၊ အရှင်မင်း၏မိဖုရား ရှင်ဘုရင် မ၏ အကြံအစည်သာဖြစ်ပါသည်။ ရှင်ဘုရင်မသည် အရှင့်ကိုထား၍ ကျွန်တော်မျိုး ကို လိုလားနေပါသည်။ ထို့ကြောင့် ဘုရင်မက ကျွန်တော်မျိုးနှင့် အတူတူနေနိုင်ရန် ဆိုကာ အရှင်မင်းကြီးကို ကြံစည်စေခဲ့ပါသည်။ အရှင်မင်းကြီးကို ခေါင်းရိတ်စဉ် ကာလ လည်ပင်းကို ဖြတ်လှီးလိုက်ရန် အကြံပေးခြင်းဖြစ်ပါသည်။ မိဖုရား၏ ကြံစည်ခြင်းသာလျှင် ဧကန်ဖြစ်ပါကြောင်း"တင်လျှောက်လေသည်။

ထိုစကားကို ကြားရလေသော် ရှင်ဘုရင်လည်း “တကယ် အဖိုးတန်ပေသည်၊ “ဟုတ်သည်၊ မှန်သည်၊ မင်းအကြံ ငါသိသည်'ဟူသောစကားသည် ယခုငါဘုရင်အ သက်ကိုပင် ကယ်တင်နိုင်ပေသည်။ စကားရောင်းသူပြောသည့်အတိုင်း တကယ်ပင် ဟုတ်မှန်ကြောင်းကို ကိုယ်တိုင်သိရပေပြီ”ဟု ယုံကြည်လာခဲ့ရလေ၏။ ထိုအခါမှစ၍ ဘုရင်ကြီးသည် ထိုစကားသုံးခွန်းကို တလေးတစား ပြုလာခဲ့သည်။ အသပြာ တစ်ထောင်စီပေး၍ ဝယ်ယူထားလိုက်ရခြင်းအတွက် ကျေနပ်နှစ်သိမ့်ခဲ့ရလေ၏။ ဘုရင်ကို သေကြောင်းကြံစီသော မိဖုရားကိုကား နန်းတော်မှ နှင်ထုတ်လိုက်လေ၏။ ဆတ္တာသည်ကိုမူ စစ်သည်တော်ရာထူးသို့ ပေးအပ်ခန့်ထားခဲ့လေ၏။ စကားကုန် သည် စကားရောင်းလာသူ ဂဏကိုလည်း ကျေးဇူးဆပ်လေ၏။ အိမ်ရှေ့မင်းရာထူး ကို ချီးမြှင့်၍ နန်းတော်၌ ခေါ်ယူထားရှိလေသတည်း။