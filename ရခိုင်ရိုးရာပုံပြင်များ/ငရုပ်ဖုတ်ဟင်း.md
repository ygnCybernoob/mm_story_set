ရှေးက ပေါတာတာ၊ အတတ နိုင်လှသော လူတစ်ယောက်ရှိ၏။ ၎င်းကို အများက ဗောနှမ်း(ပေါနှမ်း)ဟူ၍ ခေါ်ဝေါ်ခဲ့ကြလေသည်။ ဗောနှမ်းသည် မနူးမ နပ်ဖြစ်သော်လည်း အလုပ်အကိုင် ကောင်းလှ၏။ အလုပ်မရွေး လုပ်ကိုင်လျက် အသက်မွေးဝမ်းကျောင်းပြုလာလေသည်။

ဗောနှမ်းအား ရွာနီးချုပ်စပ်မှ အမျိုးသမီးများက လက်မခံကြချေ။ သို့သော် လည်း တစ်ရပ်တစ်ခြားနေ ဆင်းရဲသူမတစ်ဦးက ချစ်ကြည်လေ၏။ ထို့ကြောင့် ၎င်းဆင်းရဲသူမနှင့် အိမ်ထောင်ဖက်ခဲ့ရလေသည်။ ထို့နောက် ၎င်းလင်မယားတို့ သည် မိမိတို့အလုပ်အကိုင်ဖြင့် ကောင်းစွာ နေထိုင်လာခဲ့ကြလေ သည်။

တစ်နေ့သ၌ ဗောနှမ်းသည် ယောက္ခမအိမ်သို့ အလည်အပတ်သွားခဲ့ရလေ သည်။ ထိုတွင် တည်ခင်းသော ထမင်းဟင်းများကိုလည်း မြိန်ရှက်စွာ စားသောက် ခဲ့လေ၏။ ထမင်းစားရာ၌ ငရုတ်ဖုတ်ဟင်းကို အလွန် နှစ်ခြိုက်မိလေသည် ။ ကြက်သွန်ဖြူနိုင်လှပြီး ငရုပ်ကို မီးသင်း၍ နယ်ထားသောကြောင့် ကြိုင်သင်းနေ၏။ တို့စရာများဖြင့် တို့စားရသော ငပိချက်တစ်မျိုးလည်းဖြစ်လေ၏။

ထိုငရုပ်ဖုတ်ဟင်းကို အမြဲသတိရာလာလေ၏။ အိမ်ပြန်ရောက်လျှင် မိမိ မယားကို စီစဉ်စေမည်ဟု အားခဲထားလေ၏။ ယောက္ခမအိမ်မှ ပြန်ခဲ့သော် လမ်းခ ရီး၌ မေ့မသွားရန် အာရုံစိုက်လာခဲ့လေသည်။ ခရီးမှာ အတော်ဝေးလှရာကား အချိန်ကြာစွာ သွားလာရလေ၏။ ချောင်းငယ်များကိုလည်း ကူးမြောက်လာခဲ့ရလေ ၏။ ထိုသို့လာစဉ် ခလုတ်ထိ၍ လဲကျခဲ့ရသောကြောင့် မေ့ပျောက်သွားရလေ၏။ ဗောနှမ်းသည် ထိုဟင်းကို အကြိမ်ကြိမ်တွေးတော၏။ မည်သို့ပင် စဉ်းစားစေ ကာမူ သတိပြန်ရရန်ကား မဖြစ်တော့ချေ။ ထို့ကြောင့် ဝမ်းနည်းစဖွယ် ဆုံးရှုံးခြင်း ဖြင့်ပင် စိတ်ပျက်ခဲ့ရတော့သည်။ သတိမရပြီရာကား ပြန်မြဲပြန်လာရာ လမ်းခုလတ် တွင် မြေတူးနေကြသူများနှင့် တွေ့ရလေ၏။

၎င်းတို့က ‘အချိန်ရှိသေးသည်၊ လက်ခစည်း” ပြန်သွား၍ ဘာအကျိုးရှိအံ့ နည်း၊ ငါတို့နှင်အတူဝင်၍ မြေတူးခဲ့က တစ်ပြားတစ်ချပ်မရချေလေ့ာ'ဟု ပြော၍ တိုက်တွန်းကြလေ၏။ ထိုအခါ ဗောနှမ်းလည်း သဘောကျ၍ လက်ခံလိုက်လေ၏။

၁။ လက်ခစည်း = အချည်းနှီး

ထို့ကြောင့် အတူတကွရော၍ မြေတူးခဲ့ကြလေသည်။

အလုပ်ကို ကြိုးစားလုပ်ကိုင်လေ့ရှိသည့်အတိုင်း မရပ်မနားတူးလေသည်။ ထိုသို့ တူးလေစဉ် လေလည် (ချေးပေါက်) ခြင်းဖြစ်ခဲ့လေသည်။ မြေတူးအဖော် လက်သားများက အနံ့ရ၍ 'မင်း ငရုပ်ဖုတ်ဟင်း စားလာခဲ့တယ် မဟုတ်လော'ဟု ပြောဆိုကြလေ၏။

ထိုအခါ ဗောနှမ်းလည်း မိမိမေ့ပျောက်နေသည်ကို သတိရလာလေသည်။ “ငါ ဟင်းပျောက်နေသည်မှာ ယခုမှပင် ပြန်ရချေပြီ'ဟု စိတ်ထဲက ဝမ်းသာ အားရဖြစ်လာလေသည်။

မရည်မှန်းဘဲ သတိပြန်ရသဖြင့် ရွှင်ပြုံးလျက်. . . 'ရပြီ. . . ရပြီ'ဟု ဟစ်အော်လေသည်။ ထို့နောက် အပျော်ကြီးပျော်ကာ ထခုန်လိုက်၏။

အဖော် မြေတူးသမားတို့က ၎င်းအား ‘အရူးလေလော’ဟု ထင်မှတ်ကြလေ၏။ မေးမြန်းကြသောအခါတွင်

“ငါ ငရုပ်ဖုတ်ဟင်း ပြန်ရပြီ'ဟု ပြောလျက် မြေတူးခကိုပင် အရေးမထားခဲ့ဘဲ ချက်ချင်းအိမ်သို့ တဟုန်ထိုး ပြေးလာခဲ့လေသတည်း။