ဟေမဝန္တာတော၌ ကျက်စားနေကြသော တိရစ္ဆာန်များသည် တစ်နေ့တွင် စုရုံးတိုင်ပင်မှုတစ်ခုကို ပြုခဲ့ကြလေ၏။

“ငါတို့သည် အစာအာဟာရ စားရသည်မှာ ကာလကြာခဲ့လေပြီ။ မြိန် ရေရှက်ရေဟူ၍ မတွေ့ရှိရချေ။ အကြောင်းအဘယ်သို့နည်း။စုံစမ်းသင့်ကြ သည်။” ဟုပြောဆိုမှု ဖြစ်ခဲ့ကြလေ၏။

ထိုအခါ သားငါးတိရစ္ဆာန်တို့ အုပ်စုက အကြံပြုခဲ့ကြ၏။

“မှက်ကောင်သည် အသွေးအသားကို စုတ်ယူစားသောက်လေ့ရှိတတ်သည်။ သူကသာလျှင် အစာရေစာ အသားအသွေး ဟူသမျှကို မြည်းစမ်းသိရှိနိုင်ပေသည်။ ထိုကြောင့်သွေးစုပ် မှက်ကောင်ကိုပင် စုံစမ်းမှုပြုရန် စေခိုင်းသင့်သည်” ဟု တင်ပြပြောဆိုကြလေ၏။

၎င်းတို့၏ပြောဆိုချက်အတိုင်း သဘောတူကြလျက် မှက်ကောင်ကို ရွေးချယ် လိုက်ကြလေ၏။ မကြာမီ မှက်ကောင်လည်း ဟေမဝန္တာတောမှ ပျံသန်းထွက်ခွာ လျက် စုံစမ်းမှုပြုခဲ့လေ၏။ ခရီးအကြားတွင် မြစ်တစ်ခုကိုတွေ့လေသော် ကူးတို့ သည်ကို ရှာဖွေလေ၏။

ထိုမြစ်ကို ကူးမြောက်လိုသူများကို ကဏန်မက ပို့ဆောင်ပေးလျက်ရှိလေ၏။ ထို့ကြောင့်မှက်လည်း ကဏန်းမ၏လက်မ၌ တက်စီး၍ ကူးခတ်လိုက်ပါသွားခဲ့လေ၏။ မြစ်လယ်ကြောအရောက်တွင် ကဏန်းမက သတင်းစကား မေးမြန်းလေတော့၏။ ထိုအခါ မှက်က. .

“ငါသည် မည်သူ့အသွေးအသားက အရသာရှိသနည်း ဟု စုံစမ်းရန် သွား ခြင်းဖြစ်၏။ သင်သိပါကလဲ ငါ့အား ပြောကြားအသိပေးစေလို၏” ဟု မေးမြန်းစ ကား ဆိုခဲ့လေ၏။

“ကျွန်မကား မသိပါ၊ အသင်မှက် အပြန်တွင် ငါ့အားလဲ ပြောကြားအသိပေး ခဲ့ပါ” ဟုတောင်းပန်လိုက်လေ၏။

မှက်သည် ကဏန်းမကို ဝန်ခံပြောဆိုပြီးနောက် ခရီးဆက်လာခဲ့လေ၏။ ရောက်ရာ အရပ်ဒေသတိုင်း၌ မှက်သည် စုံစမ်းမှုပြုလုပ်ခဲ့လေ၏။ ၎င်း၏ လေ့လာစုံစမ်းချက်အရ ပုတုဇဉ်လူသား၏ အသွေးအသားသည် အရသာအရှိဆုံးကို တွေ့ရ လေ၏။

ယင်းသို့တွေ့ရှိသိရပြီးသဖြင့် ပြန်လာသော် ကဏန်းမနှင့် ကတိအတိုင်း

တွေ့ ဆုံကြလေ၏။ ကဏန်းမလည်း ဝမ်းသာအားရ ကြိုဆိုကာ မြစ်ကို ပို့ဆောင်ပေး လေ၏။ ရေလယ်ကြောအရောက်တွင် ကဏန်းမက သိလိုသဖြင့် မေးမြန်းလေ၏။ “အသင် စုံစမ်းမှုကို သိရှိခဲ့ရ၏လော၊ အဘယ်သူ၏ အသွေးအသားက ချိုဆိမ့် ပေသနည်း” ဟု စကားဆိုလေ၏။ ကတိအတိုင်း မှက်လည်း မပြောသေးဘဲ. “ဟိုဘက်ကမ်းရောက်မှ ပြောပါမည်” ဟု စကားကပ်ထားလေ၏။ ထိုအခါ ကဏန်းမက မှက်ကို မယုံမကြည်ဖြစ်လာရလေ၏။ “ဤမှက်သည် ဧကန္တငါကို လိမ်လည်ချေရာသည်”ဟု နာကြည်းခဲ့လေ၏။ ထို့ကြောင့် စိတ်ဆိုးမာန် ပါဖြစ်ကာ မှက်ကို လက်မဖြင့် ညှပ်ပစ်လိုက်လေ၏။

မှက်သည် များစွာနာကျင်ရာကား “မက်”ဟူ၍ အသံမြည်ထွက်ခဲ့လေ၏။ ထိုနောက် ရုန်းကန်လှုပ်ရှားလျက် ထွက်ပြေးလွတ်မြောက်ပျံသွားခဲ့လေ၏။ သို့သော် ကဏန်းမ၏ ညှပ်မိခံရသော ဒဏ်ချက်ကိုကား ခံစားခဲ့ရပေ၏။သေဘေးမှလွတ်လာ သောမှက်လည်း ဝေဒနာပြင်းစွာ ခံစားကာ ဟေမဝန္တာတောသို့ ပြန်လာခဲ့လေ၏။ ဟေမဝန္တာတောသို့အရောက်တွင် မြွေကြီးတစ်ကောင်နှင့် စတင်တွေ့လေ၏။ မြွေကြီးက မှက်ကိုသတင်းစကားသိလို၍ ဆီးကြိုနှုတ်ဆက်လေ၏။ သိလိုသမျှကို မှက်အား မေးမြန်းလေရာ စကားမပြန်ဘဲ “မက်. . . မက်” ဟူ၍သာ အသံပြုလျက် နေလေ၏။

မြွေကြီးလည်း နောက်ထပ်တစ်ကြိမ် မေးမြန်းလေ၏။ မေးတိုင်း မှက်ကောင် လည်း “မက်. . . မက်”ဟုပင် မြည်သံပြုနေတော့၏။ ထိုအခါ မှက်၏မြည်သံကို သိလိုသဖြင့် ကြံစည်စဉ်းစားမှုဖြစ်ခဲ့ရလေ၏။

‘ဤမက်ဟူသော အသံသည် ဖား ပင်ဖြစ်ချေရာသည်” ဟု မြွေကြီးက သဘောရလေ၏။ ထို့ကြောင့် မြွေကြီးသည် ဖားကို အရသာအကောင်းဆုံးသတ္တဝါ ဖြစ်သည်ဟု သတ်မှတ်လာခဲ့ရလေ၏။ ထိုအခါမှစ၍ မြွေများသည် မြိန်ရှက်သော အာဟာရဖြစ်မှုအတွက် ဖားကိုလိုက်လံ၍ သတ်ဖြတ်စားမျိုခြင်းပြုလာခဲ့ရလေ သတည်း။