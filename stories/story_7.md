တစ်ခါတစ်ပါး၌ ကျီးသားဖော် ငါးရာတို့သည် အစာရှာကြရန် ကျေးရွာတစ်ခု သို့ ရောက်ရှိသွားကြလေ၏။ လူသူရပ်ရွာနီးစပ်ရာတိုင်အောင် အစားအစာများကို လှည့်လည်ရှာဖွေစားသောက် နေခဲ့ကြလေ၏။ ထိုစဉ် ဆင်းရဲသော သားအမိ အိမ်အနီးသို့ ရောက်ရှိခဲ့ကြလေ၏။

ထိုအိမ်၌ နှမ်းတစ်ဖျာကို နေလှန်းထားရှိလေ၏။ မိခင်သည် သမီးငယ်အား အစောင့်ထားခဲ့ပြီး ထင်းခွေရန် တောသို့ သွားနှင့်လေ၏။ အစောင့်ထားကျန်ရစ် သော သမီးငယ်ကို ကျေးငှက်များ တစ်စေ့မှ မစားစေရန်လည်း ကောင်းစွာ ပြောဆို မှာထားခဲ့လေ၏။ မိခင်၏ မှာကြားမှုတိုင်း သမီးငယ်သည် ဂရုစိုက်၍ စောင့်ကြပ်နေ လင့်လေ၏။

အစာရှာကြသော ကျီးများသည် နှမ်းများကို မြင်ကြသော် သက်ဆင်းကြလေ ၏။ တစ်စတစ်စ နှမ်းဖျာအနီးသို့ အုပ်လိုက်ချီ၍ များပြားစွာ ချဉ်းကပ်ရောက်လာ ကြလေ၏။ နှမ်းဖျာတစ်ခုလုံးကို ချီယူလုသွားမတတ် ဝိုင်းအုံဝန်းရံနေခဲ့ကြလေ၏။ နှမ်းဖျာစောင့်နေသော သူငယ်မကား ကျေးငှက်များ မစားမိစေရန် “တရွှဲရွှဲ”နှင့် ပြောဆိုမောင်းနှင်ခဲ့လေ၏။

ပြင်းပြသော နေရောင်သန်းနေသည့် အပူရှိန်ငွေ့ကြောင့်လည်းကောင်း၊ နေပူ ထဲတွင် စောင့်နေရသည့်အတွက်လည်းကောင်း၊ မိန်းကလေး၏မျက်စိများမှာ မှုန် ယောင်ယောင်ရီဝေဝေဖြစ်၍ နေ၏။ ထို့ကြောင့် ဝိုင်းရံနေသော ကျီးများကို အ ကောင်မထင်ဘဲ ဖွေးဖွေးဖြူလျက်သာ မြင်ယောင်နေလေ၏။ သို့သော် ကျီးများ သည် သူမ မောင်းနှင်နေခြင်းကို လိုက်နာလျက် အတင်းအရင်းမလုပ်ဘဲ နေခဲ့ကြ လေ၏။

ထို့နောက် ကျီးများသည် စားချင်အားကြီးလှရာကား နှမ်းရှင်မထံ ချဉ်းကပ် ကြလေ၏။ နှမ်းနည်းနည်းသော်လည်း စားခွင့်ပြုရန် အသာအယာ ပြောဆိုတောင်း ခံကြလေ၏။

နှမ်းရှင်မက. . .

“မစားပါနှင့် အမေရောက်လျှင် ကျွန်မအရိုက်ခံရမည် ကို စိုးရသည်" ဟု ချေငံစွာပြော၍ တားလေ၏။

ကျေးမျာက ထပ်မံ၍. ...

“အားလုံးမစားပါ၊ အနည်းငယ်သာ စားပါရစေ” ဟု ပြောကြလေ၏။ သူမသဘောမတူခြင်းကြောင့် ကျီးများလည်း စားခွင့်မရဘဲ ဖြစ်နေကြလေ၏။ သို့သော် ကျီးများမှာ အာသာတက်မက်နေကြသည့်အလျောက် မစားရမနေ

နိုင် ရှိခဲ့ကြလေ၏။

ထို့ကြောင့် စကားဆက်၍

“တစ်ကောင်လျှင် တစ်စေ့ကျသော်လဲ၊ စားခွင့်ပြုပါ” ဟု အသနားခံကြ လေ၏။

“ကျီးဖြူတို့ မိခင်ခွင့်မပြုသဖြင့် သည်းခံကြပါ၊ တစ်စေ့ကို ထားဘိ တစ်ပိုင်းကျ စီပင် ကျွန်မပေးပိုင်ခွင့်မရှိ၊ အမှန်ပါ”

ဟု သူငယ်မကလည်း အဆုံးစွန်စကားကို ပြောဆိုလိုက်လေ၏။ လိုက်လျောမှုမရှိကြောင်းကို သိရသောအခါ ကျီးသားတို့ကလည်း နောက်ဆုံး မှာထား စကားဖြင့်. . .

“မစိုးရိမ်ပါနှင့်၊ အမိဆဲဆိုခြင်းဖြင့် ရိုက်နှက်ပြန်လျှင် ဦးလေး၊ ဦးကြီး၊ ဘထွေး၊ မိထွေး၊ အစ်မများထံ ဝင်ပြေးခိုကိုးနေပါ၊ မလွတ်သာ၍ လိုက်ပြန်ချေလဲ မတတ်သာ အဆုံးတွင် ဆွေမျိုးထံပြေးဝင်ပါလော့၊ ယင်းတို့ကလဲ ခိုကိုးရာမပေးဘဲ ထို့အတူ ပြုကျင့်ပါဟု မလွတ်သာလျှင် ငါတို့ထံ မေးမြန်း၍ လာခဲ့ပါ၊ ရောက်ပါလိမ့်မည်” ဟု ပြောဆိုကြလေ၏။

ထိုသို့ပြောပြီးနောက် “တစ်ကောင် တစ်စေ့ကျပင် စားသွားပါမည်”ဟု ဆိုကာ ဝိုင်းဝန်း၍ စားခဲ့ကြလေ၏။ သူငယ်မ တားမြစ်နေစဉ်ကြားကပင် ဝင်လုစားကြရာ နှမ်းတစ်ဖျာလုံး ပြောင်ရှင်းကုန်စင်ခဲ့ရလေ၏။ ထိုအခါ မိန်းမငယ်သည် အရိုက်ခံရ တော့မည်ဟု ငိုကြွေးလေ၏။ ထိုကြောင့် ကျီးသားတို့သည် ဖျောင်းဖျလျက် ချော့မော့ ကာ သက်သာရာ ရစေကြလေ၏။ မကြာခင် ကျီးသားတို့သည် အုပ်လိုက်ထပျံကာ မိမိနေရပ်သို့ ခရီးနှင်ခဲ့ကြလေ၏။

ညနေစောင်းတွင် မိခင်သည် ထင်းခွေရာမှ ပြန်လည်ရောက်လာလေ၏။ နှမ်းများကို မေးစီစစ်လေရာ ကျီးသားတို့စား၍ ကုန်ခဲ့ပြီးကြောင်း ပြောပြလေ၏။ ထိုအခါ သမီးအား အမျက်ထွက်ကာ ပြင်းစွာဆဲဆိုရိုက်နှက်လေတော့၏။ မိခင်ရိုက် လေသော် လွတ်ရာပြေးရှောင်၍ တစ်ယောက်မှတစ်ယောက်သို့ ခိုဝင်ခဲ့လေ၏။ သို့သော်လည်း မည်သူမျှ အားကိုးစရာမရဘဲသာ ရှိခဲ့လေ၏။

မလွတ်သာသည့်အပြင် အားလုံးကပင် ဝိုင်းဝန်းရိုက်နှက်ခဲ့ကြလေ၏။ မခံနိုင် တော့ပြီဖြစ်ရာကား နောက်ဆုံးတွင် ကျီးတို့ထံပင် ပြေးရန် အကြံဖြစ်ခဲ့ရလေ၏။ ကျီးသားတို့မှာထားခဲ့သည့်အတိုင်း ပြေးလေလျှင် လမ်းခရီး၌မေးမြန်းစုံစမ်းသွားခဲ့ရလေ၏။ ပုံပြင်များ

အရှင်စက္ကိန္ဒ

လမ်းတွင် နွားကျောင်းသား၊ ကျွဲ၊ ဘဲ၊ ကြက်၊ ဆင်၊ မြင်း၊ ဆိတ်ကျောင်းသားတို့ ကို တွေ့ရ၍ တစ်ထောက်၊ တစ်ထောက်ဖြင့် အဆင့်ဆင့်ခရီးညွှန်ခဲ့ကြလေ၏။ ထိုခရီးစဉ်အရ ပြေးရှာစဉ်. . . သူငယ်မက. .

“နွားကြိုးတန္ဒြီ။ နွားတရွီနှင့် အမောင်ယောက်ျား၊ နွားကျောင်းသားရို့ တံခွန်ယပ်ယပ်၊ လှီသသွတ်နှင့် *

ဇရပ်ကေသာယာ၊ ကျီးဖြူရွာကား ဇာမှာလေ့၊ မောင်ရို့” ဟု ကဗျာဆို၍ မေးလေ၏။ နွားကျောင်းသားများကလည်း ပြန်လည်၍ ကဗျာဖြင့် ပြောခဲ့သည်မှာ. . . . (ယပ်ယပ်• လှုပ်ယမ်း။ လှီသသွတ်• လေတသုတ်သုတ်) `နွားကြိုးတစ်ပင်၊ ကျစ်ခဦး နွားချီးတစ်ဗက်၊ ပစ်ခဦး ထမင်းတစ်လုတ်၊ စာလီဦး ရီလည်းတစ်မှုတ်၊ သောက်ခဦး အမောအပန်းလည်း ၊ ဖြီခဦး ကျီးဖြူရွာကား၊ မြောက်မှာစူးစူး၊ ဟီလီယင့်”ဟူ၏။ ထိုမှတစ်ဆင့် ကျွဲကျောင်းသားများထံ လမ်းညွှန်ပေးလိုက်လေ၏။ ယင်းသို့ ဆက်ကာ အစဉ်အတိုင်း မေးမြန်းသွားလေသော် နောက်ဆုံးဆိတ်ကျောင်းသားတို့ ထံ ရောက်သွားခဲ့လေ၏။ ၎င်းတို့အားလည်း မေးမြန်းလေပြန်သဖြင့်. .

“တောင်လည်းသုံးတောင်၊ ကျော်လီဦး ကွင်းလည်းသုံးကွင်း၊ သန်းလီဦး တောလည်းသုံးတော၊ ဖြတ်လီဦး နောက်တစ်တောင်ပေါ်က မျှော်ကြည့်လိုက်သော် ကျီးဖြူရွာကို၊ မြင်ရလိမ့်မည်” ဟုပြောဆိုလေ၏။
ထိုနောက် ဆိတ်ကျောင်းသားများက လမ်းညွှန်ပြလို၍

“အရှိဖတ်က၊ ကြိန်တန်းရေ

အနောက်ဘက်က၊ စူးတန်းရေ (ညွတ်တန်းရေ)

အရှိလမ်းကိုလည်း၊ မလိုက်လီကေ့
အနောက်လမ်းကိုလည်း၊ မလိုက်လီကေ့ အလယ်ဖြောင့်ထိုး၊ လမ်းမ,ရိုးကိုရာ လိုက်ပါလီလေ့။” ဟု ပြောဆိုပြပေးခဲ့ကြလေ၏။

လမ်းညွှန်အတိုင်းပြေးလေလျှင် ကျီးသားများနှင့် တွေ့ဆုံကြရလေ၏။ သူတို့ က မေးလေသော် ပြေးလာကြောင်းကို ပြောပြခဲ့ရလေ၏။ ထိုအခါ အားလုံးက တယုတယပြု၍ ခေါ်ယူသွားကြလေ၏။ ကျီးဖြူမြို့သို့ ရောက်သွားခဲ့လေရာ တည်းခို ရန်နေရာကို ပို့ဆောင်ကြလိုသဖြင့်...

“ရွှေလှေကားနှင့် တက်ပါမည်လား၊ ငွေလှေကားနှင့် တက်မည်လား” ဟု မေးကြလေ၏။ သူငယ်မက သဘောနီးစွာ ပြန်ပြောသည်ကား. . . “ရွှေလှေကားနှင့်လည်း မတက်ပါ၊ ငွေလှေကားနှင့်လည်း မတက်ပါ၊ မိဘထုံးစံ သစ်ပင်လှေကားနှင့် တက်ပါမည်” ဟု ဆိုလေ၏။ ကျီးဖြူ တို့က ရွှေလှေကား ထောင်ပေးပြီး တက်စေလေ၏။ ထိုနောက် နေရာထိုင်ခင်းပေးရန်အတွက်.

“ရွှေအခင်းနှင့် ထိုင်မည်လား၊ ငွေအခင်းနှင့်ထိုင်မည်လား” ဟုမေးကြလေ၏။ သူငယ်မကား စိတ်ကြီးလှသူ မဟုတ်ရကား.

“မိဘထုံးစံ သပေါ့စာ သပေါက်နှင့်ရာ ထိုင်ပါမည်” ဟု တောင်းဆိုလေ၏။ သို့သော်လည်း ရွှေသင်ဖြူးများ ခင်းပေး၍ ထိုင်စေလေ၏။ ထမင်းတည်ခင်းစဉ်. . .

“ရွှေလင်ပန်းနှင့်စားမည်လား၊ ငွေလင်ပန်းနှင့်စားမည်လား”ဟု မေးကြလေ၏။ သူငယ်မလည်း သဘော ထားရိုးသားစွာဖြင့်ပင်.

“မိဘထုံးစံ၊ မြီလင်ပန်းနှင့်စားပါမည်”ဟု ပြောဆိုလေ၏။ ထိုအခါ ရွှေလင်ပန်း၊ ငွေလင်ပန်းနှင့် အပြည့်ထည့်၍ ကောင်းစွာ ကျွေးမွေးခဲ့ ကြလေ၏။ ရေသောက်ရန် မေးသောအခါ “မိဘထုံးစံ မာလာခွံနှင့် သောက်ပါမေ” ဟု ပြောလေ၏။

ယင်းသို့ ကျကျနန ပြုစုလုပ်ကျွေးလျက် နေ့ရက်ကြာစွာ ထားရှိနေလာခဲ့လေ သည်။ သို့သော်လည်း ကာလကြာသောအခါ သူငယ်မသည် မိခင်ကြီးကို သတိရလာလေ၏။ အောက်မေ့တ,သ လွမ်းဆွတ်ခြင်းကြောင့် ပြန်ချင်မှု ဖြစ်လာခဲ့ရလေ၏။ ထို့ကြောင့် မျက်ရည်များ တရွှဲရွှဲဖြစ်ကာ ငိုယိုခဲ့လေ၏။

ထိုအခါ ကျေးသားတို့က. . .

“မစားရလို့ရာ ငိုသလား၊ မဖျော်လို့ရာ ငိုသလား” ဟု မေးခဲ့ကြလေ၏။ သူငယ်မကား. . .

“မပျော်လို့လဲ မဟုတ်ပါ၊ မစားရလို့လဲ မဟုတ်ပါ လွမ်းတ,လို့သာ ငိုမိစွာရာ”ဟု

ပြောလေ၏။

အုန်းမှုတ်

မာလာခွံ

ရွှမ်းရွှမ်းစို

တရွှဲရွှဲ

ထို့ကြောင့် ဖြေဖျော်အားပေးကြလျက် ပြန်နိုင်ရေးအတွက် အစီအစဉ်ပြုခဲ့ ကြလေ၏။ လက်ဆောင်ပေးရန် ရွှေ၊ ငွေ၊ စိန်၊ ကျောက်၊ ပတ္တမြား ရတနာမျိုးစုံကို သတ်မှတ်ကြလေ၏။ ထိုရတနာမျိုးစုံကို အထုပ်တစ်ခုပြု၍ ထုပ်ပိုးကြလေ၏။ ထို့နောက် ပခြုပ်အထပ်ထပ်တွင်ထည့်လျက် ကောင်းစွာချုပ်စည်းကြလေ၏။

လမ်းတွင်စားသောက်ရန် ရိက္ခာအဖြစ်လည်း မပုပ်သိုးသောအစားအစာတို့ကို ပါ ပြင်ဆင်ကြလေ၏။ ပြန်မည့်နေ့တွင် လက်ဆောင်အထုပ်နှင့် ရိက္ခာအထုပ်တို့ကို ပေးနှင်းအပ်နှံကြလေ၏။ ပြန်ခါနီးကာလလည်း ဖော်ရွေဖက်ယမ်းနှုတ်ဆက်ခဲ့ကြ လေ၏။ မှာကြားစရာများကို အသီးသီး ပြောဆိုမှာကြားခဲ့ကြလေ၏။

“ဤအထုပ်အပိုးတို့ကို သတိမလပ် ဂရုစိုက်ထားပါ၊ လမ်းတွင် မည်သူ့ကိုမှ လဲ မအပ်မပေးလေနှင့်၊ ကြည့်ရှုချင်၍ ပြပါဆိုလဲ ဖွင့်မပြနှင့်၊ အိမ်သို့ချောမောစွာ အရောက်ကောင်းစွာ ဆောင်ယူသွားပါလေ၊ အိမ်သို့ရောက်လျှင် သားအမိ လူမသိ၊ ရှင်မမြင်သာရန် လုံခြုံသော အိမ်အခန်းထဲ၌ ညဉ့်အခါ တိတ်တဆိတ် ဖွင့်ကြည့် ကြလေ”ဟု သင်ကြားလိုက်ကြလေ၏။

သူငယ်မသည် လာလမ်းခရီးစဉ်အတိုင်း ဆိတ်ကျောင်းသား၊ ကျွဲကျောင်းသား များကို တွေ့၍ နှုတ်ဆက်ခဲ့လေ၏။ ကျေးဇူးတင်ကြောင်း ဝမ်းသာအားရ ပြောဆို ခဲ့လေ၏။ အိမ်ရောက်သောအခါတွင် သားအမိနှစ်ယောက် ဖွင့်ကြည့်ကြလေ၏။ ထိုအခါ တစ်သက်စာ စားသောက်မကုန်နိုင်သော ရွှေငွေရတနာများကို တွေ့ကြရ လေ၏။ ထို့ကြောင့် နေ့တွင်းချင်း ထင်းခွေခြင်း အလုပ်ကြမ်းမှ လွတ်ကင်း၍ အစဉ် ချမ်းသာကြွယ်ဝခဲ့ရလေ၏။ ရပ်ရွာသားများက သူတို့အဖြစ်ကို မြင်ကြရသဖြင့် “နိချင်းကြွယ်မ” ဟု ခေါ်ဝေါ်ကြလေ၏။

ထိုအဖြစ်ကိုသိသော အမျိုးသမီးတစ်ယောက်သည် နှမ်းတစ်ဖျာ လှမ်းလေ၏။ ကျီးဖြူတို့ရောက်လာ၍ စားသောက်စေကာ ခရီးစဉ်အတိုင်း ထွက်ပြေးဟန်ဖြင့်လာခဲ့လေ၏။ ပထမသူငယ်မကဲ့သို့ မိဘထုံးစံကို မလိုက်ဘဲ စိတ်နေမြင့်လေသော ကြောင့် အဆင့်နိမ့်ဖြင့်သာ ပြုစုဧည့်ခံခဲ့ကြလေ၏။

ကာလအတန်နေစေပြီးလျှင် ပြန်ခါနီး၌ အထုပ်ပြုလုပ်၍ ပေးလိုက်ကြလေ ၏။ အိမ်သို့ပြန်ရောက်လေသော် ထိုအထုပ်ကို တစ်အိမ်သားလုံး ဝိုင်း၍ ဖွင့်ကြလေ ၏။ ရွှေငွေရတနာများ မပါရှိဘဲ အဆိပ်ပြင်းထန်သော မြွေချည်းထည့်ပါလာကြ သဖြင့် တစ်အိမ်လုံး မြွေပေါက်၍ သေဆုံးခဲ့ကြရလေသတည်း။