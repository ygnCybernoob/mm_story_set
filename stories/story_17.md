(ရခိုင် မင်းရာဇာကြီးအား သားတော် မင်းခမောင်းပုန်ကန်သည်တွင် အမတ် ပညာရှိကြီး မဟာပညာဝံသ ဥပမာပြလျှောက်ထားဖူးသော ပုံပြင်ဖြစ်သည်။)

ရှေးသောအခါ ဘုရားလောင်း ဆင်မင်းသည် အရန်တစ်ထောင်သော ဆင် တို့နှင့် သစ္စာပြုလျက် နေတော်မူသည်။ အဂေါလဟတ္တိဆင်လည်း ဆင်ပေါက်တစ် ထောင်နှင့်နေလေသည်။

ထိုအခါ ဘုရားလောင်းဆင်မင်းတွင် အမိန္နကဟူသော ညီတော်ရှိသည်။ အမိန္နကဆင်ကို အဂေါလဆင်က လှည့်ပတ်လျက် “အရွယ်ကောင်းစွာ သန်မာသော ကာလ၌ မင်းမူရမှသာ ကျေးဇူးထွန်းရန် ရှိနိုင်သည်။ အိုသောအခါ ပဇာအကျိုး ရှိအံ့နည်း၊ နောင်တော်ဆင်မင်းကို ပြစ်မှားစေ”ဟု ဂုန်းလျှောစကားဆိုသည်။ ညီတော် အမိန္နကလည်း ယုံမှား၍ အဂေါလပေးသော နောက်ပါ ဆင်ရန်

ငါးရာကို သင်းပြုယူလျက် ချီလာသည်။

ဆင်မင်းက သင်းပင်တို့အား ငြိမ်စွာနေစေ၍ ကိုယ်တိုင်သာ “ငါ့ဘုန်းလက် ရုန်းကို သိစေအံ့” ဟု ယှဉ်ပြိုင်ခံလေသည်။

စီးချင်းထွက်၍ ခုခံတိုက်သောအခါ ငါးရာသောဆင်တို့မခံနိုင်ခြင်းကြောင့်

ထွက်ပြေးရှောင်ရှားကြလေသည်။ ညီတော်ကိုကား လက်ရဖမ်းမိလေသည်။ အကြံ ပေးသော အဂေါလဆင်လည်း ကြောက်လန့်၍ နေရာလွှဲပြောင်းပြေးသွားလေသည်။ ထိုအခါ အဂေါလဆင်၏ သင်းပင်းတစ်ဝက် ဘုရားလောင်း ဆင်မင်းထံခိုလှုံ ဝင်ရောက်လာကြလေသည်။ ထိုထိုတောတောင်ကို မီတင်းပြုလျက် နေကြသော ဆင်တို့သည်လည်း ကြောက်လန့်၍ ဝင်ရောက်လာကြပြန်သည်။

ထိုအခါကာလ ညီတော်အား ဘုရားလောင်းဆင်မင်းက မိန့်တော်မူသည်ကား “ငြိမ်စွာနေသော ကာလ၌ ငါ့ဘုန်းလက်ရုန်းကို အများဆင်တို့ မသိကြ၍ မကြောက်မလန့်ကြကုန်၊ ငါ့ညီတော် အမိန္နကသည် နောင်တော် ခွန်အားဗလကြီး ကျယ်ကြောင်းကို အများသိအောင် ပြသပြုလုပ်သည်တွင်မှ ဆင်အပေါင်းတို့ ဝင် ရောက်ခိုလှုံလာကြသည်။ ဤသည့်အဖြစ်မှာ ညီတော်အမိန္နက၏ကျေးဇူးပင်ဖြစ် သည်”ဟု ပြောလျက် ညီတော်အား ဆင်မင်းက ချီးမွမ်းခဲ့လေသတည်း။

ပဇာ-အဘယ်၊ ဘယ်သို့။ 

ဓညဝတီရာဇဝင်သစ်၊ စာ-၂၁၃။ ရခိုင်ရာဇဝင်သစ်၊ (ဒုအုပ်)စာ-၁၅၅။