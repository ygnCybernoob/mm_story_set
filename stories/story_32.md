တစ်နေ့သ၌ ကြက်မငယ်တစ်ကောင်သည် ရေခပ်ရန်လာခဲ့လေ၏။ ရေကန် အနီးရောက်လျှင် ကြောင်ငယ်တစ်ကောင်နှင့် တွေ့ဆုံကြလေ၏။ ထိုအခါ ကြောင်ငယ်က “မိတ်ဆွေ ကြက်မငယ်၊ ဘယ်ကိုသွားသနည်း”ဟု

မေးလေ၏။ ကြက်မငယ်လည်း “ရေခပ်လာသည်”ဟု ပြန်ပြောလေသည်။ ကြောင်ငယ်က တဖန် “အဆွေနှင့်ငါမိတ်ဆွေဖွဲ့လိုသည်။ ထိုကြောင့် ညနေ

တွင် အဆွေထံ ငါအလည်အပတ် လာပါမည်”ဟု ဆိုလေ၏။ ထိုအခါ ကြက်မငယ်လည်း “အဲ. . အဲ. . . လာပါလော့”ဟု ပြန်ပြောလေ၏။ ကြက်မငယ်စကားကို သိရလျှင် ကြောင်ငယ်က “အဆွေဘယ်မှာ အိပ်သ နည်း”ဟု မေးလေ၏။

“တန်းပျင်း(ရေသုံးခန်း)တွင် အိပ်ပါသည်”ဟု ပြောဆိုမှာထားခဲ့လေ၏။ ၎င်းတို့အချင်းချင်း အသိအကျွမ်းဖြစ်ကြလေ၏။ ထိုနောက် လိုရာဌာနသို့ အသီးသီးပြန်ခဲ့ကြလေ၏။ ကြက်မငယ်သည် အိမ်သို့ရောက်သော် မိခင်ကြက်မကြီး ကို ပြောပြလေ၏။ ထိုအခါ မိခင်က ဆဲဆိုလျက် “နင့်ကို ကိုက်သတ် ရန်လာတော့ မည်၊ ဘာဖြစ်၍ ပြောခဲ့သနည်း၊ အိမ်သာခေါင်မှာ အိပ်နေချေ”ဟု အကြံပေးလေ၏။ မိခင်ပြောသည့်အတိုင်း လျှို့ဝှက်၍အိမ်သာခေါင်တွင် အိပ်နေလေ၏။

နေဝင်ချိန်ရောက်လာသော် ကြောင်ငယ်သည် အလည်လာခဲ့လေ၏။ အိမ် အောက်မှနေလျက်“အဆွေ ကြက်မငယ် အဆွေကြက်မငယ်”ဟု ခေါ်လေ၏။ ကြက်မငယ်သည် အသံမပြုဘဲ နေသဖြင့် တန်းပျင်းသို့တက်၍ စမ်းသပ်ရှာဖွေ လေ၏။ ကြက်မငယ်ကို မတွေ့လေရာကား မစားခဲ့ရဘဲ ပြန်သွားခဲ့လေသည်။

နံနက်မိုးလင်းသောအခါ ကြက်မငယ်နှင့်တွေ့ကြလေ၏။ ထိုအခါ ကြောင် ငယ်က “အဆွေမ ဘယ်မှာ အိပ်ဘိသနည်း၊ ငါရောက်ခဲ့ရာ မတွေ့ချေတကား”ဟု မေးလေ၏။

ကြက်မငယ်လည်း “အဆွေ ငါ မနေ့ညက အိမ်သာခေါင်တွင် အိပ်နေခဲ့သည်” ဟုပြောလေ၏၊

ကြောင်ငယ်က ထပ်မံ၍ “အဆွေကြက်မငယ် ယနေ့ည ဘယ်မှာအိပ်မည် နည်း”ဟု မေးမြန်းပြန်လေ၏။

ကြက်မငယ်လည်း “အိမ်သာခေါင်မှာပင် အိပ်မည်”ဟု ပြောဆိုလိုက် လေသည်။

ညနေရောက်လျှင် ကြက်မငယ်သည် မိခင်ကိုပြောပြလေ၏။ “ကြောင်ငယ်နှင့် တွေ့ပြီးအိပ်ရန်နေရာကို မေး၍ အိမ်သာခေါင်မှာ အိပ်မည်ဟု ပြောခဲ့သည်။ ယနေ့ ဘယ်မှာအိပ်ရမည်နည်း”ဟု မေးလေ၏။

မိခင်လည်း ဆဲဆိုလျက် “နင် အဘယ်ကြောင့် ကြောင်ငယ်နှင့်အတွေ့ခံဘိ သနည်း၊ ဘေးသင့်တော့မည်၊ နေရာပြောင်း၍ ရေတကောင်းထဲတွင် ဝင်နေချေ”ဟု ပြောဆိုလေ၏။

နေဝင်မိုးချုပ်လေသော် ကြောင်ငယ်လည်း ရောက်လာလေ၏။ “အဆွေကြက် မငယ်”ဟု ခေါ်လေရာ မထူးဘဲ နေလေ၏။ ကြောင်ငယ်သည် အိမ်သာခေါင်ကို တက်၍ လိုက်လံရှာဖွေနေလေ၏။ ထိုစဉ် ကြက်မငယ်ကလေးက လေလည်ချင်လာ သဖြင့် မိခင်ကို ပြောလေ၏။ “ငါ ချီးတစ်ပေါက်လောက် ပေါက် လိုသည်”ဟုဆိုရာ “အသာကလေးပုပေါက်တော့”ဟု မိခင်က ပြောလေ၏။ ထိုအခါ ကြက်မငယ်သည် မအောင့်အည်းနိုင်ရာကား အီး. . . အီး တစ်အားကုန် ပေါက်မိလေ၏။ အီးသံ ကြောင့် ဝင်နေသော ရေတကောင်းကွဲသွားပြီးလျှင် ကြောင်ငယ်လည်း ကြောက်လန့် တကြား ပြေးသွားခဲ့လေသတည်း။