တစ်နေ့သောအခါ မောင်စိန်သည် ကျွန်းသေတ္တာဟောင်းကြီး တစ်ခုထဲမှ ပုရပိုက်လွှာ တစ်ခုကို ရလာသည်။ အလွှာပေါ်တွင် ကန့်ကူဆံနှင့် ရေးထား သော စာများပါသည်။ လက်ရေးလှသော်လည်း အိုလှပြီဖြစ်၍ အချို့စာလုံ များ ပျက်နေပြီ။ အချို့ မှိန်နေပြီ။ သို့သော် စက္ကူဖြူပေါ်တွင် မင်မည် နှင့် ရေ သား ပုံနှိပ်သည့် စာများကို ဖတ်နေကျဖြစ်သော မောင်စိန်သည် စက္ကူမည်: တွင် ကန့်ကူဆံနှင့် ရေးထားသည့် စာလုံးဖြူတို့ကို တွေ့ ရသောအခါ စိတ်ဝင်စားလာသဖြင့် ကြိုးစား၍ အော်ကျယ်ဟစ်ကျယ် ဖတ်နေလေသည်။ နေရာကား မကျ။ ထိုအခါ အနီးတွင် နှီးထိုးနေသော သူ၏ ဘကြီးသည် ဓာ မောက်ကလေ ကိုချ၍ “ဟေ့ မောင်စိန်၊ ပြစမ်း၊ မင်းဖတ်နေတာက ဌာန်ကရိုဏ်းလဲမကျဘူး၊ ဘကြီးဖတ်ပြမယ်” ဟု ဆိုကာ ပုရပိုက်လွှာကို လှမ်းယူလိုက်သည်။ ထို့နောက် အသံမထွက်ဘဲ အကြမ်းဖတ် လိုက်သည်။ ထို့နောက် ဤသို့ ပြောလိုက်သည်။

“မောင်စိန်၊ သည်စာလွှာကို ဘယ်က ရခဲ့သလဲ၊ ဘကြီးတို့အဘိုးရဲ့ ပုရပိုက်လွှာကလေးကွ၊ မောင်စိန်ရဲ့ ဘေးကြီးပေါ့ကွယ်၊ အဲသည်စာထဲမှာ ပါတာက ရသေ့ဗေဒင်ဟောနည်းလို့ ခေါ်တယ်ကွယ့်၊ ကဲ ကဲ၊ ငါ့တူကို ဗေဒင်ဟောပြရဦးမှာပေါ့၊ နားထောင်” ဟု ပြောကာ အောက်ပါ လင်္ကာတို ကလေးကို စတင် ဖတ်ရွတ်ပါသည်။

“အိမ်နေကို ပျိုး ထမ်းပိုးတက်လေ ငါးတွေကို နှောက် မြောက်လော့ မေတ္တာ ထိုခါ နှောဦး ဆတ်သွားဖူးနှင့် အထူးလျှို့ဝှက် လူ့အသက်တည့်။ တစ်ချက်ထို့နောင် နံသင့်ဆောင်၍ သင့်အောင်ပေါင်းနုတ် ကြိုးအားထုတ်မူ အဟုတ်အမှန် ထွက်လိမ့်တည်း”

“ကဲ၊ ဘကြီးက မောင်စိန်ကို ဂဏန်းတွက်ခိုင် မယ်၊ အပေါင်း၊ အနုတ်၊ အမြှောက်၊ အစား တတ်ကဲ့မဟုတ်လား”

“တတ်ပါတယ် ဘကြီး”

“ကောင်းပြီ၊ မောင်စိန်တို့ အတန် ထဲမှာ ကျောင် သာ ဘယ်နှစ်ယောက် ရှိသလဲ၊ မောင်စိန် အသက် ဘယ်နှစ်နှစ်ရှိပြီဆိုတာကို မောင်စိန်က မပြောဘဲနဲ့ ဘကြီး သိနိုင်တယ်၊ ယုံရဲ့လား”

“မယုံဘူး ဘကြီး”

“ကဲ၊ မယုံရင် ယုံအောင် ရသေ့ဗေဒင် ဟောရတာပေါ့ကွာ၊ ကဲ ကျောက်သင်ပုန်းပေါ်မှာ ဘကြီးခိုင်းတာကို တွက်ပေတော့၊ ဟောသည်လင်္ကာထဲမှာ အိမ်နေကို ပျိုး ဆိုခြင်းကြောင့် အိမ်မှာရှိနေတဲ့လူတွေရဲ့ အရေအတွက်နဲ့ စတင်ပြီး လုပ်ရမယ်တဲ့၊ ကဲ မောင်စိန်၊ အတန်းထဲမှာ ရှိနေတဲ့ ကျောင်းသား အရေအတွက်ကို ကျောက်သင်ပုန်းပေါ်မှာ ရေ လိုက်၊ ဘကြီးကို မပြနဲ့နော်”

မောင်စိန်သည် ၄၅ ဂဏန်းကို ရေးလိုက်သည်။

“ရေးပြီးပြီလား၊ ကောင်းပြီ၊ ထမ်းပိုးတက်လေ ဆိုခြင်းကြောင့် ရေးထားတဲ့ ဂဏန်းကို နှစ်ဆလုပ်လိုက်၊ လေးဆိုရင် ရှစ်လုပ်ပေါ့၊ ရှစ်ဆိုရင် ၁၆ လုပ်ပေါ့”

မောင်စိန်သည် ၄၅ ၏ နှစ်ဆ ၉ဝ ကို ရေးလိုက်သည်။

“ကဲ၊ နှစ်ဆလုပ်ထားတဲ့ ဂဏန် မှာ ငါးတွေကို နှောက် ဆိုခြင်းကြောင့် ငါးဂဏန်း ပေါင်းထည့်လိုက်”

မောင်စိန်သည် ၉၅ ဟု ရေးလိုက်သည်။

“ပေါင် လို့ရတဲ့ ဂဏန်းကို မြောက်လော့ မေတ္တာ ဆိုခြင်းကြောင့် မေတ္တာ နှင့် မြှောက်ပေါ့ကွယ်၊ မေတ္တာဆိုတဲ့ မ အက္ခရာက ကြာသပတေ ဆိုတော့ ငါးဂဏန်းကွယ့်၊ တ အက္ခရာ စနေဆိုတော့ သုည၊ နှစ်ခုပေါင်းတော့ ၅ဝ ပေါ့ကွယ်၊ ဒါကြောင့် ၅ဝ နှင့် မြောက်လိုက်ပါ”

မောင်စိန်သည် ၉၅ ကို ၅ဝ နှင့် မြှောက်လိုက်ရာ ၄၇၅၀ ရသည်။

“ထိုခါ နှောဦ ၊ ဆတ်သွားဖူး နှင့် ဆိုပြန်ခြင်းကြောင့် ဆတ်သွား ဖူးဆိုတဲ့

၃၆၅ ဂဏန်းနှင့် ပေါင်းလိုက်ဦးကွယ့်” မောင်စိန်သည် ၄၇၅ဝ တွင် ၃၆၅ ပေါင်းရာ ၅၁၁၅ ရသည်။

“ပြီးပလားဟေ့၊ ကဲ ကောင်းပြီ၊ အထူးလျှို့ဝှက်၊ လူ့အသက်တည့်လို့ ဆိုခြင်းကြောင့် မောင်စိန်ရဲ့အသက်ကို ဘကြီ မသိရအောင် လျှို့ဝှက်ပြီးတော့ ထပ်ပေါင်းထည့်လိုက်ဦး”

မောင်စိန်သည် မိမိအသက် ၁၂ ကို ပေါင်းထည့်ရာ ၅၁၂၇ ရသည်။

“အဖြေထွက်တော့မယ်ကွယ်နော်၊ တစ်ချက်တိုနောင်၊ နံသင့်ဆောင်၍၊ သင့်အောင်ပေါင် နုတ် ဆိုခြင်းကြောင့် သင့်အောင်ပေါင်း ဆိုတာက ၆၁၅ ကို ပြောတာကွယ့်၊ အခုနရထားတဲ့ ဂဏန်းထဲက ၆၁၅ ကို နုတ်တဲ့၊ ကဲ၊ နုတ်လိုက်စမ်း”

မောင်စိန်သည် ၅၁၂၇ ထဲမှ ၆၁၅ ကို နုတ်ရာ ၄၅၁၂ ကို ရသည်။

“နုတ်ပြီးပလားဟေ့ ပြောစမ်း၊ ဘယ်လောက်ရသလဲ”

“နုတ်ပြီးပြီ ဘကြီး၊ ၄၅၁၂ ရပါတယ်”

“ဒါဖြင့်ရင် မောင်စိန် အတန်းထဲမှာ ကျောင်းသား ၄၅ ယောက် ရှိရမယ်၊ မောင်စိန် အသက်ဟာ ၁၂ နှစ် ဖြစ်ရမယ်၊ မှန်ရဲ့လား”

“မှန်တယ် ဘကြီး၊ သိပ်မှန်တာပဲ၊ ဘယ့်နှယ်လုပ်သိသလဲ”

“အခု ဘကြီးခိုင်းတဲ့အတိုင်း တွက်ရင် သိရတာပေါ့၊ လင်္ကာကလေးကို အလွတ်ကျက်ထား၊ လင်္ကာအတိုင်း တွက်ခိုင်းပြီး ရသေ့ဗေဒင်ဟောပေါ့၊ ပိုက်ဆံရတော့ ဘကြီးကို မမေ့နဲ့နော်” ဟု ဆိုကာ အနားတွင်ချထားသော ဆေးတံကို ကောက်ယူမီးညှိ သောက်ဖွာလေသည်။

မောင်စိန်လည်း လင်္ကာကို အသံနေ အသံထားနှင့် ကျက်မှတ်လေ သည်။ ဆေးတံက မီးခိုးနှင့် မောင်စိန်၏ စာကျက်သံတို့သည် လုံးလား ထွေးလား ဖြစ်လျက်ရှိလေသတည် ။

[ အိန္ဒိယပုံပြင် ]