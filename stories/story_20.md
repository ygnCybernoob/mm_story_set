ရှေးအခါက မြစ်ကမ်းပါးအနား၌ ရွာငယ်တစ်ရွာရှိလေသည်။ ထိုရွာငယ်၌ လက်မနှင်တေနောင်ဟူသော လူနှစ်ယောက်ရှိလေ၏။ ထိုသူနှစ်ယောက်တို့သည် တစ်နေ့သ၌ တွေ့ဆုံကြစဉ် စကားအချေအတင်ပြောဆိုမှု တစ်ခုဖြစ်ခဲ့ကြရလေ သည်။

တေနောင်က လက်မကို “လူ့အလိုကို နတ်မင်းမလိုက်နိုင်”ဟု စကားတင်၍ ပြောလေ၏။ ထိုအခါ လက်မက “လူ့အလိုကို နတ်လိုက်နိုင်သည်။ အဘယ်ကြောင့် မလိုက် နိုင်စရာရှိအံ့နည်း”ဟု ပြောဆိုချေပလေ၏။

တစ်ယောက်က မလိုက်နိုင်သည်ကို၊ တစ်ယောက်က လိုက်နိုင်သည်ဟု အချေ အတင်ပြောကြရာ မပြေလည်သဖြင့် အငြင်းအခုံ ဖြစ်လာခဲ့ကြရလေသည်။ လက်မက မလိုက်နိုင်ခြင်းကို အဖြေပေးရန် တောင်းခံလေ၏။ တေနောင်

လည်း တိကျသောအဖြေကို မပေးနိုင်။ လိပ်ခဲတည်းလည်း ဖြစ်ကာ ရှိခဲ့ရလေ၏။ ထိုပြဿနာ မရှင်းမလင်းဖြစ်နေသဖြင့် သိကြားမင်း စံရာ ပဏ္ဍုကမ္ဗလာသည် တင်းမာခြင်း ဖြစ်လာခဲ့ရလေသည်။ ထိုအခါ သိကြားမင်းသည် အောက်ရပ် လူ့ပြည် သို့ ကြည့်လေသော် လက်မနှင့် တေနောင်တို့ အငြင်းပွားနေသည်ကို မြင်တွေ့ရ လေသည်။ ထို့ကြောင့် သိကြားမင်းည် လူ့အလိုကို လိုက်နိုင်၊ မလိုက်နိုင် စမ်းသပ် ကြည့်ရှုရန် လူ့ပြည်သို့ ဆင်းသက်လာခဲ့လေ၏။

ပထမ လက်မတို့ရွာမှ ဘိန်းစား ပေါင်ကား အလိုကို လိုက်ကြည့်အံ့ဟု စီစဉ်လေ၏။ ဘိန်းစား ပေါင်ကားသည် ဘိန်းငတ်လျက် ငေးမှိုင်ကာနေလေ၏။ ထို့ပြင် “ငါ ဘိန်းတစ်ခဲရလျှင် ကောင်းမည်” ဟု အကြံဖြစ်ရှိနေ၏။ ၎င်းအကြံကို သိကြားမင်းသည် လိုက်လျောလျက် ဘိန်းတစ်ခဲရှေ့က ချပေးလေသည်။ ထိုဘိန်းကို စားရသောအခါ တစ်ဖန်စိတ်ကူး၍ ‘ဘိန်းက စားရပေပြီ၊ ရှင်ဘုရင် စားတော်ပွဲကို စားရလျှင် ကောင်းမည်'ဟု အကြံဖြစ်လေ၏။

သိကြားမင်းလည်း ဘိန်းစားအလိုအတိုင်း ပွဲတော်အုပ်ကို ဖန်ဆင်း၍ ပေးလေ၏။ ဘုရင်ပွဲတော်စာကို စားရသောအခါ အကြံတစ်မျိုး ဖြစ်လာပြန်လေ၏။

“ဘုရင်စားကောင်းသောက်ရာ အစာအာဟာရကို စားရချေပြီ၊ ဘုရင်နန်းတော်မှ ညောင်စောင်းတွင် လဲလျောင်း၍ အိပ်ပျော်ရလျှင် ကောင်းမည်'ဟု စိတ်ကူးဖြစ်လာ ၏။ ဘိန်းစား၏ အကြံအစည်အတိုင်း သိကြားမင်းလည်းမွေ့ရာ ကော်ဇောအပြည့် ဖြင့် ခုတင်ညောင်စောင်းကို ဖန်ဆင်းပေးလေ၏။ ထိုနေရာ၌ ကောင်းစွာစက်တော် ခေါ်၍ ပျော်မွေ့နှစ်ခြိုက်စွာ အိပ်ပျော်စေလေ၏။

ဘိန်းစားသည် ညောင်စောင်းထက်တွင် တက်လျက် အိပ်ရာ၌ လဲလျောင်း ပြန်လေ၏။ ထိုနောက် ကောင်းမွန်ထူးခြားသော ပုဆိုးစောင်ကို ခြုံလေ၏။ ထိုအခါ စိတ်ကူးယဉ်မိလေသည်မှာ ‘ငါတစ်ယောက်တည်း အိပ်နေ၍ အသို့ပျော်မွေ့ရာအံ့ နည်း၊ သိကြားမင်း မိဖုရားနှင့် တစ်ညဉ့်အိပ်ပျော်ရလျှင် အလွန်ကောင်းရာ၏။”

ဟု အကြံဖြစ်လေသည်။ သိကြားမင်းသည် မိဖုရားကို အလိုရှိကြောင်း သိရသောအခါ 'ငါ အလိုလိုက် ကြည့်မိသည်မှာ မှားလေပြီ။ လူ့အလိုကို နတ်မလိုက်နိုင်ဆိုသည်မှာ တကယ်မှန်ပေ

သည်'ဟု စိတ်က ဆုံးဖြတ်ချက်ပြုခဲ့ရလေ၏။

ထို့ကြောင့် မိဖုရားကိုလည်း မပေးနိုင်ရာကား အလိုကို မလိုက်လျောနိုင်ဘဲ တာဝတိ ံ သာသို့ပင် ပြန်သွားခဲ့ရလေ၏။ ဘိန်းစားလည်း အလိုမပြည့်ဘဲ အသက် ဆုံးရှုံးသွားခဲ့ရလေ၏။ ထိုအခါမှစ၍ “လူ့အလိုကို နတ်မလိုက်နိုင်”ဟူသော အဖြေ လည်း ပြေလည်သွားခဲ့ရလေသတည်း၊