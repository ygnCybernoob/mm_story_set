ဒီပုံပြင်လေးက "ဂျပန်တွေရဲ့ရိုးရာ"ပုံပြင်လေးပါ။ ပုံပြင်ပြောပြသော လူကြီးများကလည်း ကလေးများကိုမပျက်မကွက် အစဉ်အဆက်ပြောခဲ့ကြတဲ့ ပုံပြင် တစ်ပုဒ်ဆိုလည်း မမှားပါဘူး။

ဟိုးရှေးတုန်းက ဂျပန်နိုင်ငံက တံငါသည်တွေက ငါးရှဉ့်ဖမ်းထွက်ကြရင် သူတို့ရဲ့ လှေဝမ်းထဲမှာ ဖမ်းမိတဲ့ ငါးရှဉ့်တွေဟာ ကမ်းမကပ်ခင်သေကုန်ကြတယ်။ ငါးရှဉ့်ဆိုတာကလည်း ရှင်မှ ပဲ ဈေးကောင်းရတာလေ။ ဒါပေမယ့် တံငါတစ်ဦးရဲ့ လှေအပြင်အဆင်တွေက တစ်ခြား တံငါသည်တွေရဲ့လှေနဲ့ တူပေမယ့် သူဖမ်းရမိတဲ့ ငါးရှဉ့်တွေက ကမ်းကပ်တဲ့အထိ မသေဘဲ ရှိနေသေးတာကိုအမြဲတွေ့ရတယ်။
ဒါကြောင့် သူ့ငါးရှဉ့်အရှင်တွေက တစ်ခြားသူတွေထက် အမြဲဈေးကောင်း ပိုရခဲ့တယ်။ နှစ်တွေကြာလာတဲ့အခါမှာ တံငါသည်ကြီးက အိုလာပြီဖြစ်တဲ့အတွက် သူရဲ့သားကို ငါးရှဉ့်ကို သူဘယ်လို ရှင်အောင် ရယူလာနိုင်သလဲဆိုတဲ့ လျှို့ဝှက်ချက်ကို သင်ပေးလိုက်တယ်။ အဲ့ဒီလျှို့ဝှက်ချက်ကတော့ တံငါသည်က ငါးရှဉ့်မဖမ်းခင်မှာ လှေဝမ်းထဲမှာ ငါးခူအနည်းငယ်ကို ဖမ်းပြီးထည့်ထားတယ်။ ငါးရှဉ့်တွေကို လှေဝမ်းထဲထည့်လိုက်ရော ငါးရှဉ့် နဲ့ ငါးခူ နဲ့က အချင်းချင်း ကိုက်ကြတော့တယ်။ ငါးခူက ရန်လိုတဲ့ ငါးဆိုတော့ ငါးရှဉ့်က သူ့အသတ်မသေရေးအတွက် တွေဝေစိတ်ပျက်နေဖို့အချိန်မရပဲ ပြန်လည်တိုက်ခိုက်ကြရတာပေါ့။ ဒါကြောင့် သူတို့က ကမ်းကပ်အထိတောင် အသက်မသေနိုင်ဘဲ ရှိနေကြတာပေ့ါ။
သူများငါးရှဉ့်တွေ..ကမ်းမကပ်ခင်မှာ ဘာကြောင့် သေကြရတာလဲဆိုတာလည်း တံငါသည်အဘိုးကြီးက သူ့သားကို ပြောပြတယ်။ ငါးရှဉ့်တွေဟာ သူတို့ကို ဖမ်းမိသွားတဲ့အခါ သူတို့မှာ အသက်ရှင်ဖို့ မျှော်လင့်ချက်မရှိတော့ဘူး သေမှာပ့ဆိုပြီး..တွေးပြီးစိတ်ကိုဒုန်းဒုန်းချလိုက်တယ်..အဲ့မှာတင် အသက်ရှင်ဖို့မျှောိလင့်ချက်က ပျက်စီးသွားတယ်။ အဲ့ဒါကြောင့် လှေဝမ်းထဲ အချိန်ခဏလေးအတွင်းမှာပဲ့ သေဆုံးသွားတာ ဖြစ်တယ်။

( လောကဆို အတိုက်ခိုက်ပေါင်းမျိုးစုံနဲ့ ရှင်သန်ကြတာပါ။ လူဆိုတာကတော့ မွေးကတည်းက သေဖို့ကံတရားဆိုတာ ပါလာပီးသားပါပဲ့။ ဒါပေမယ့် လောကကြီးရဲ့စိန်ခေါ်မှုတွေမရှိဘဲနဲ့ လောကကြီးမှာ ခပ်ကြာကြာအသက်ရှင်မနေနိုင်ကြပါဘူး။ ဒါ့ကြောင့် စိန်ခေါ်မှုတွေကို မကြောက်မ ရွံ့ သတ္တိရှိရှိရင်ဆိုင်နိုင်ဖို့လိုတယ်။ စိန်ခေါ်မှုတွေကြောင့် အသက်ရှင်နိုင်စွမ်းတွေ
ပိုမိုအားကောင်းသန်မာလာပြီး မျှော်လင့်ချက်တွေက ပိုမိုပြည့်စုံလာကြတာပေ့ါလေ။)