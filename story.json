{
  "categories": [
    {
      "id": 1,
      "category": "ကလေးပုံပြင်များ",
      "description": "မင်းသုဝဏ်"
    },
    {
      "id": 2,
      "category": "ရခိုင်တံခွန်ပုံပြင်များ",
      "description": "အရှင်စက္ကိန္ဒ"
    },
    {
      "id": 3,
      "category": "ဇာတ်ကြီးဆယ်ဘွဲ့",
      "description": ""
    }
  ],
  "stories": [
    {
      "id": 1,
      "category_id": 3,
      "title": "နေမိဇာတ်တော်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "နေမိဇာတ်တော်ကြီးသည် ဇာတ်ကြီးဆယ်ဘွဲ့တွင် လေးခုမြောက် ဇာတ်တော်ဖြစ်သည်။ မြတ်စွာဘုရားသည် ကောသလတိုင်း၊ သာဝတ္ထိပြည်တွင် သီတင်းသုံးတော်မူစဉ် ဝိဒေဟရာဇ်တိုင်း မိထိလာပြည်သို့ ဒေသစာရီ ကြွတော်မူခိုက် ဂါထာ ၁၂၀ ဖြင့် တန်ဆာဆင်အပ်သော ဤနေမိဇာတ်တော်ကို ဟောကြားတော်မူသည်။ ထိုဇာတ်တော်၌ မြတ်စွာဘုရားသည် နိက္ခမပါရမီကို အထူးပြု၍ ဟောတော်မူသည်။\n\nနေမိဇာတ်တော် အကြောင်းအရာမှာ အောက်ပါအတိုင်း ဖြစ်သည်။\n\nရှေးလွန်လေပြီးသောအခါ ဝိဒေဟရာဇ်တိုင်း မိထိလာပြည်၌ မဃဒေဝအမည်ရှိသော မင်းစိုးစံသည်။ မင်းကြီးသည် တရားတော်၌ မွေ့လျော်သောကြောင့် တခါသော် ဆံပင်မုတ်ဆိတ် ပြင်ဆင်ပေးသော ဆတ္တာသည်အား မိမိဦးခေါင်း၌ ဆံပင်ဖြူကို မြင်လျှင် မိမိအား လျှောက်ကြားရန် မှာထား၏။ တစ်နေ့သော် ဆတ္တာသည်သည် မင်းကြီးဦးခေါင်း၌ ဆံပင်ဖြူ တပင်တွေ့၍ လျှောက်ကြားလေရာ မင်းကြီးသည် သားကြီးအိမ်ရှေ့မင်းကို ထီးနန်းအပ်ပြီးနောက် မိမိကဲ့သို့ ဆံပင်ဖြူကို မြင်တွေ့ရသော အရွယ်တွင် တောထွက်ရန် မှာကြား၍ တောထွက်သွားသည်။ ထိုသို့အားဖြင့် သားမြေးမြစ် အဆက်ဆက်တို့ ထီးနန်းစိုးစံ၍ ဆံပင်ဖြူသောအချိန်တွင် တောထွက်ကြကုန်သည်။\n\nထိုမဃဒေဝမင်းမှ ၈၃၁၉၉၉ ယောက်မြောက်သော မင်းသည် မိထိလာပြည်ကြီး၌ စိုးစံသည်။ ထိုမင်း၌ နေမိကုမာရ အမည်ရှိသော သားတော်တစ်ပါးရှိသည်။ နေမိမင်းသားသည် ဒါန၊ သီလ၌ အကျင့်ထုံသည်။ ခမည်းတော် တောထွက်တော်မူသောအခါ ထီးနန်းဆက်ခံလေသည်။\n\nတခါသော် နေမိမင်းကြီးသည် ဒါနကမြတ်သလော သီလကမြတ်သလောဟု တွေးတောမရဖြစ်၍ နေရာ သိကြားမင်းသိရှိသဖြင့် ကိုယ်ထင်ပြလာ၍ သီလက ဒါနထက် မြတ်ကြောင်းကို ဟောပြောပြီးနောက် သိကြားမင်း နတ်ပြည်သို့ ပြန်သည်။ သိကြားမင်းသည် နတ်ပြည်၌ နတ်သဘင် အစည်းအဝေးသို့ တက်ရောက်သောအခါ အခြားနတ်များက သိကြားမင်း အဘယ်အရပ်သို့ ကြွနေကြောင်းကို မေးကြသဖြင့် နေမိမင်းကြီး၏ ယုံမှားပြဿနာကို ဖြေခဲ့ပုံနှင့် နေမိမင်းကြီး၏ အကျင့်သီလကို ချီးကျူးပြောပြသည်။ ထိုအခါ နတ်များက ထိုသို့အကျင့်သီလ ပြည့်စုံသော နေမိမင်းကြီးကို ဖူးမြင်လိုကြသဖြင့် နတ်ပြည်သို့ ပင့်ဆောင်ပြသရန် သိကြားမင်းအား တောင်းပန်ကြသည်။\n\nသိကြားမင်းသည် မာတလိနတ်သားအား သိန္ဓောမြင်း တစ်ထောင်ကသော ဝေဇယန္တာရထားကို ပြင်ဆင်စေ၍ လူ့ပြည်သို့စေလွှတ်ကာ နေမိမင်းကြီးကို ဆောင်ယူစေသည်။ ထိုအချိန်တွင် မိထိလာ ပြည်သူပြည်သားများသည် လပြည့်နေ့ဖြစ်သည်နှင့် လဝန်းကို မျှော်ကြည့်ခိုက် နတ်ရထားကို မြင်ကြရသည်။ မာတလိလည်း နေမိမင်းကြီးကို လျှောက်ကြားခေါ်ရာ မင်းကြီးသည် ပြည်သူမှူးမတ်အများကို ခေါ်ယူ၍ မိမိနတ်ပြည်သို့ ခေတ္တသွားခိုက် အလှူပေးခြင်း၊ သီလဆောက်တည်ခြင်း စသော ကုသိုလ်ကောင်းမှု ပြုမြဲဝတ်ကို မချွတ်မယွင်း မကင်းမပေါ့ မလျော့မမေ့ရစ်ကြနှင့်ဟူ၍ မှာထားပြီးလျှင် လိုက်ပါသွားလေသည်။\n\nလမ်းခရီးတွင် နတ်သားက မင်းကြီးအား ငရဲပြည်သို့ သွားရာလမ်း၊ နတ်ပြည်သို့ သွားရာလမ်းဟူ၍ လမ်းကြောင်း ၂ ခု ရှိရာ ရှေးဦးစွာ မည်သည့်လမ်းဖြင့် သွားလိုကြောင်းကို မေးသည်။ နေမိမင်းကြီးက ၂ လမ်းလုံးကို ရောက်လို မြင်လိုကြောင်း ပြောပြသဖြင့် ငရဲပြည်ဘက်သို့ ရထားကို ဦးစွာနှင်သည်။\n\nထိုသို့အားဖြင့် နေမိမင်းကြီးသည် လမ်းခရီးတွင် ဝေတရဏီငရဲ၊ သုနခငရဲ အစရှိသော ငရဲဘုံကို တွေ့၏။\n\nတစ်ဖန် နတ်ပြည်လမ်းဖြင့် ခရီးနှင့်ပြန်သော် ဗီရဏီနတ်ဘုံ၊ သောနဒိန်နတ်ဘုံ အစရှိသော နတ်ဘုံတို့ကို တွေ့မြင်ရပြီးနောက် တာဝတိံသာ နတ်ပြည် စိတ္တကုဋ်တံခါးမုခ်သို့ ရောက်သည်။ နတ်အများလည်း သောင်းသောင်းဖြဖြ ကြိုဆိုကြသည်။ ထိုနောက် နတ်ဘုံဗိမာန်များကို ပြသ၍ နတ်ပြည်၌ပင် စံနေရန် သိကြားမင်းက ဖိတ်ကြားသည်။\n\nနေမိမင်းကြီးကမူ သူတစ်ပါး၏ ဘုန်းကံဖြင့် ရအပ်သော နေရာ၌ မစံလိုသေးပဲ လူ့ပြည်၌ပင် လူအများအား တရားရှေ့ဆောင် ညွှန်ပြလိုသေးကြောင်းဖြင့် ငြင်းပယ်သည်။\n\nနေမိမင်းကြီးသည် နတ်ပြည်၌ လူတို့အရေအတွက်အားဖြင့် ခုနစ်ရက်စံပယ်၍ နတ်ပရိသတ်အပေါင်းတို့အားလည်း ဒါနသီလ အကျိုးများကို ဟောပြောသည်။ ထိုနောက် လူ့ပြည်သို့ ပြန်လိုကြောင်းကို ခွင့်တောင်းသဖြင့် မာတလိနတ်သား နှင်သော ဝေဇယန္တာရထားဖြင့် မိထိလာပြည်သို့ ပြန်လည်ကြွချီခဲ့သည်။ မိထိလာပြည်မှ တိုင်းသူပြည်သားတို့ကလည်း ဝမ်းမြောက်စွာ ကြိုဆိုကြသည်။\n\nထို့နောက် မင်းကြီးသည် မိဖုရား သားတော်သမီးတော်တို့မှစ၍ ပြည်သူများအား မိမိမြင်ခဲ့ရသော ငရဲဘုံ၊ နတ်ဘုံများအကြောင်းကို ပြန်လည်ပြောပြသည်။ ပြည်သူအများလည်း တရားစောင့်သုံးကြသည်။ ဤသို့အားဖြင့် နေမိမင်းကြီးသည် ထီးနန်းစိုးစံရာ တနေ့သောအခါ ဘေးလောင်းတော်တို့ကဲ့သို့ ဆံပင်ဖြူကို သိရှိတော်မူသော အချိန်၌ ထီးနန်းကို ကာလရဋ္ဌမည်သော သားတော်အား လွှဲအပ်ပြီးလျှင် တောထွက်ရဟန်းပြု၍ အသက်ထက်ဆုံးနေသည်။\n\n",
      "writer": "credit",
      "moral": "",
      "upload_date": "2024-01-07"
    },
    {
      "id": 2,
      "category_id": 3,
      "title": "သုဝဏ္ဏသာမဇာတ်တော်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "သုဝဏ္ဏသာမဇာတ်တော်သည် ဂေါတမမြတ်စွာဘုရား ဟောကြားတော်မူသော ဇာတ်ကြီးဆယ်ဘွဲ့‎တွင် တတိယ ဇာတ်တော်ဖြစ်၍ မူရင်းပါဠိတော်၌ ဂါထာပေါင်း ၁၂၅ ဂါထာဖြင့်ဖွဲ့ဆိုထား လေသည်။ မြတ်စွာဘုရားသည် သာဝတ္တိပြည် ဇေတဝန်ကျောင်းတော်တွင် သီတင်းသုံးနေတော်မူခိုက် တစ်နေ့သ၌မိဘကို လုပ်ကျွေးသော ရဟန်းအား အကြောင်းပြု၍ဟောကြားတော်မူသည်။\n\nထိုရဟန်းကား သာဝတ္တိပြည်၌ ၁၈ ကုဋေကြွယ်ဝသော သူဌေးမျိုးမှ တစ်ယောက်တည်းသောသား ဖြစ်၏။ သူဌေးသားသည် ရဟန်းပြုလိုလှသဖြင့် အမိအဘတို့အား မရ အရ တောင်းပန်၍ ရဟန်းပြုသော် မိခင်ဖခင်တို့သည် အထီးကျန်ဖြစ်ကာ ဆင်းရဲလေကုန်သဖြင့် ရဟန်းဘဝနှင့်ပင် မိဖတို့အား လုပ်ကျွေးလျက်နေ၏။ ယင်းသို့နေသည်ကို လူတို့သဒ္ဓါ၍ လှူသောပစ္စည်းဖြင့် လူတို့အားပေးကမ်း ကြွေးမွေးကြောင်းဖြင့် ရဟန်းတို့က ကဲ့ရဲ့ကာ ဘုရားသခင်အား လျှောက်ကြားကြလေရာ မြတ်စွာဘုရားက ရဟန်း၏ အားထုတ်ပြုမူမှုသည် ကောင်းစွဟု သာဓုသုံးကြိမ် ခေါ်ပြီးနောက် 'ချစ်သား သင်သည် ငါဘုရား၏သွားသောခရီး၌ တည်သောသူပေတည်း။ ငါဘုရားသည်လည်း ရှေးသောအခါကအကျင့်ကိုကျင့်ရင်းအမိအဘတို့ကိုလုပ်ကျွေးဘူး ၏'ဟုဆိုကာရဟန်း တို့တောင်းပန်သဖြင့် သုဝဏ္ဏသာမဇာတ်တော်ကိုဟောကြားတော်မူသည်။\n\nထိုဇာတ်တော်ကြီးကိုဘကြီးတော်ဘုရားလက်ထက် သက္ကရာဇ် ၁၁၈၈ ခုနယုန်လပြည့်ကျော် ၈ ရက်နေ့တွင် စာရေးတော်ကြီး မောင်သာတောင်းပန်သဖြင့် မင်းဘူးမြို့ ရန်ကုန်တိုက်ကျောင်းတွင် စာပေပို့ချနေသော ရန်ကုန်ဆရာ တော်၏တပည့် ပညာတိက္ခမ ထေရ်သည် ပါဠိတော်မှမြန်မာသို့ အနက်ပြန်၍ပြုစုတော်မူသည်။ သုဝဏ္ဏသာမဇာတ်တော်ကား ဤသို့တည်း။ ရှေးလွန်လေပြီးသော အခါ ဗာရာဏသီပြည်အနီး၌ နေသာဒဂါမခေါ် ရွာတစ်ရွာတွင် တံငါသည်ကြီးတစ်ဦးရှိသည်။ ထိုရွာ၏တဘက်ကမ်းတွင်လည်း တံငါသည်ကြီးတစ်ဦးရှိလေရာ ထိုသူ နှစ်ဦးတို့သည် မိတ်ဆွေ ဖြစ်ကြသည့်အလျောက် မိမိတို့၏သားနှင့်သမီးတို့ကို လက်ထပ် ထိမ်းမြားရန် ကတိထားကြလေသည်။ တစ်ယောက်သောအမျိုး သားအိမ်၌ ဒုကူလသတို့သားကိုဖွားမြင်၍ တစ်ယောက်သောအမျိုး သားအိမ်၌ ပါရိကာ သတို့သမီးကိုဖွားမြင်သည်။ ထိုသူတို့ အရွယ်ရောက်လာသောအခါ ကတိရှိသည့်အတိုင်း ထိမ်းမြား ပေးကြသည်။ သို့ရာတွင် ဒုကူလနှင့်ပါရိကာတို့သည် ဗြမ္မာ့ပြည်မှလာသည်ဖြစ်၍ အိမ်ထောင်မှုကို မနှစ်သက်ကြသောကြောင့် နှစ်ဦးသား တိုင်ပင်၍ တောထွက်ကြလေသည်။ သူတို့သည်ဟိမဝန္တာတော မိဂသမ္မတာမြစ်သို့ ဆန်တက်သွားကြသော် သိကြားမင်း ဖန်ဆင်းသော ကျောင်းသင်္ခမ်းကိုတွေ့၍ ပျော်မွေ့စွာ ရသေ့ပြုကာနေကြသည်။\n\nတစ်နေ့သ၌သိကြားမင်းသည် ဒုကူလပါရိကာတို့ အန္တရာယ် ဖြစ်လတ္တံသည်ကိုမြင်၍ အလုပ်အကျွေးဖြစ်မည့် သားသမီး ရစေရန် ရွာသူတို့အမှုကိုပြုရန် တိုက်တွန်းသည်။ ထိုအခါ ဒုကူလကငြင်းပယ်သဖြင့် ပါရိကာ၏ချက်ကိုလက်ဖြင့် သုံးသပ်ရန် တောင်းပန်ပြီးနောက် တာဝတိံသာသို့ပြန်လေသည်။ ထိုနောက်သော်ရွှေအဆင်းရှိသည့် သုဝဏ္ဏသာမမည်သော သားတစ်ပါးကို ဖွားမြင်သည်။ သားငယ်သည် အရွယ်ရောက် လတ်သော် တစ်နေ့သ၌ ဒုကူလနှင့် ပါရိကာတို့သည် သစ်သီး ရှာသွားစဉ်မိုးရွာသဖြင့် တောင်ပို့ထက်၌ ခိုနား နေခိုက်တောင် ပို့၌ နေသောမြွေသည် နှာခေါင်းလေဖြင့်မှုတ်သောကြောင့် အဆိပ်သင့်၍ ရသေ့နှစ်ပါးစလုံး မျက်စိကွယ်လေသည်။ သား သုဝဏ္ဏသာမသည် မိဘတို့်ပြန်ချိန်၌ မပြန်လာသဖြင့် လိုက်ပါသွားရာ မိဘတို့မျက်စိကွယ်ကြောင်းသိရ၍ မိမိက လုပ်ကြွေးပြုစုပါမည့် အကြောင်း ပြောပြကာ ခေါ်ဆောင်လာခဲ့သည်။\n\nထိုနေ့မှစ၍ သုဝဏ္ဏသာမသည် တောထဲတွင် သစ်သီးများရှာဖွေ၍လည်းကောင်း၊ မြစ်မှရေကိုခပ်ယူ၍ လည်းကောင်း မိဘတို့အား လုပ်ကြွေးပြုစုလေသည်။ ထိုအခါ ဗာရာဏသီပြည်၌ ပီဠိယက္ခမင်းသည်မင်းပြု၏။ ထိုမင်းသည် သမင်သားကိုနှစ်သက်သဖြင့် မယ်တော်ကိုထီးနန်းအပ်ကာ တောသို့သွား၍ သမင်များကို ပစ်ခတ်စားသောက်နေသည်။ တစ်နေ့သ၌ သုဝဏ္ဏသာမသည် ယဉ်ပါးသော သမင်များနှင့်အတူ မြစ်ဆိပ်သို့ရေခပ်လာ၏။ ထိုအခါ ပီဠိယက္ခမင်းကြီးသည် သမင်များကိုပစ်ခတ်ရန် စောင့်ဆိုင်းနေစဉ် သမင်များကိုတွေ့မြင်သည်။\n\nထိုအခါမင်းကြီးသည် သုဝဏ္ဏသာမကို ရှေးကမမြင်ဖူးသဖြင့် တောအတွင်း၌ လူလော နတ်လော နဂါးလောဟုသိလိုသောကြောင့် မြားဖြင့်ပစ်လိုက်သည်။ သုဝဏ္ဏသာမသည် မြားမှန်လေသော် မိမိအား အဘယ်သူသည် မြားဖြင့်ပစ်ဘိသနည်းဟု ချိုသာစွာ မည်တမ်း ရာမင်းကြီးသည် အနီးသို့ကပ်၍ မိမိသည် ကာသိကရာဇ်မင်းဖြစ်ကြောင်းပြောပြ၍ သုဝဏ္ဏသာမ အကြောင်းကိုလည်းမေးလေသည်။ သုဝဏ္ဏသာမသည်မိမိမှာ မျက်မမြင်မိဘနှစ်ပါးကို ပြုစုလုပ်ကျွေးနေသူဖြစ်၍ ရေခပ်ရန်လာကြောင်းများကို ပြောပြသောအခါ မင်းကြီးသည် သူတော်ကောင်းကို ပစ်ခတ်မိပြီဟု စိတ်မကောင်းဖြစ်ကာ သုဝဏ္ဏသာမ၏မိဘများကို မိမိပင် လုပ်ကျွေးရစ်ပါမည်ဟု ကတိပေးပြီးလျှင် သုဝဏ္ဏသာမ မိန်းမောသည်ကိုသေပြီထင်မှတ်၍ ဒုကူလပါရိကာတို့ထံသို့ အလုပ်အကျွေးပြုရန်ထွက်သွားလေသည်။\n\nဒုကူလနှင့်ပါရိကာတို့သည် ခြေသံကြားသည်နှင့်ပင် မိမိတို့သား သုဝဏ္ဏသာမမဟုတ်မှန်း သိရှိကာမေးလေသော် ပီဠိယက္ခမင်းက အကြောင်းစုံကိုပြန်၍ပြောပြသည်။ ထိုအခါတွင်ဒုကူလနှင့်ပါရိကာတို့သည် မိမိတို့သားရှိရာသို့ မင်းကြီးအားလိုက်ပို့စေသည်။ ရသေ့နှစ်ပါးသည် သုဝဏ္ဏသာမ မိန်းမောနေရာသို့ ရောက်သောအခါ သစ္စာမှတစ်ပါးကိုးကွယ်ရာမရှိဟု ဆင်ခြင် လျက်မိန်းမောနေသော သုဝဏ္ဏသာမ၏ ခေါင်းရင်းခြေရင်းတို့၌ ထိုင်၍ သုဝဏ္ဏသာမသည် ရှေး၌ကုသိုလ်ကောင်းမှုကိုပြုခြင်း၊ ကောင်းသောအကျင့်ကိုကျင့်ခြင်း၊ ဟုတ်မှန်သောစကားကို ဆိုခြင်း၊ မိဘတို့ကိုလုပ်ကျွေးခြင်း၊ အမိအဘတို့ကို ရိုသေခြင်း၊ မိမိတို့သည် သုဝဏ္ဏသာမအားအသက်ထက်ချစ်ခြင်း၊ မိမိတို့သည် အမှတ်မထင်သော ကောင်းမှုရှိခြင်းစသော မှန်သောအကြောင်းများဖြင့် သစ္စာပြုလေသည်။ ထိုသစ္စာစကားများကြောင့် သုဝဏ္ဏသာမသည် မြားဆိပ် ပျောက်စေသတည်းဟု မိခင်ဖခင်တို့ တစ်လှည့်စီ သစ္စာပြုကြသည်။ ရှေးဘဝကမိခင်တော်ခဲ့ဘူးသော ဗဟုသုန္ဒရီနတ်သမီးကလည်း သုဝဏ္ဏသာမ အသက် ရှင်စေရန်အတွက် သစ္စာပြုလာသည်။\n\nထိုအခါ သစ္စာ၏အာနုဘော်ကြောင့်သုဝဏ္ဏသာမသည် မြားဆိပ်ပျောက်ကင်းရုံမက မယ်တော် ခမည်းတော်တို့လည်း မျက်စိအလင်းပြန်၍ ရကြသဖြင့်အားလုံးဝမ်းမြောက်ဝမ်းသာ ဖြစ်ကြလေသည်။ ထိုနောက်သုဝဏ္ဏသာမသည် ပီဠိယက္ခမင်းကြီးအား တရားဟောကြား၍ ပီဠိယက္ခမင်းလည်း ဗာရာဏသီပြည်သို့ ပြန်ပြီးကောင်းမှုများကို ပြုကာအသက်ထက်ဆုံးနေလေသည်။ ဇာတ်ပေါင်းသော်သုဝဏ္ဏသာမသည် မြတ်စွာဘုရား၊ ပီဠိယက္ခမင်းကြီးသည် ညီတော် အာနန္ဒာ ထေရ်၊ ဗဟုသုန္ဒရီနတ်သမီးသည် ဥပ္ပလဝဏ်ထေရီ၊ သိကြားမင်းသည် အနုရုဒ္ဓါထေရ်၊ ဒုကူလသည် တတိယ မဟာသာဝက မဟာကဿပထေရ်၊ ပါရိကာသည် ဘဒ္ဒကပိလာနီထေရီ ဖြစ်လာလေသည်။\n\nတရားတော်၏အဆုံး၌ ပရိသတ်ပေါင်းများစွာတို့သည် အကျွတ်တရားရကြသည်။ ဤသုဝဏ္ဏသာမ ဇာတ်တော်၌ မိဖကိုလုပ်ကျွေးသော ရဟန်းအား အဓိကထား၍ မြတ်စွာဘုရား ဟောကြားတော်မူသည်ဖြစ်သော်လည်း သစ္စာပါရမီ ထက်မြက်မှုကိုလည်း ပြဆိုလေသည်။ ",
      "writer": "credit",
      "moral": "",
      "upload_date": "2024-01-07"
    },
    {
      "id": 3,
      "category_id": 3,
      "title": "နာရဒဇာတ်တော်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "နာရဒဇာတ်တော်သည် ဇာတ်ကြီးဆယ်ဘွဲ့တွင် ရှစ်ခုမြောက် ဇာတ်တော်ဖြစ်သည်။ မြတ်စွာဘုရားသည် ရာဇဂြိုဟ်ပြည်အနီး နွယ်ချိုတောတွင် သီတင်းသုံးတော်မူစဉ် ဥရုဝေလတောတွင်း၌ ဥရုဝေလကဿပ၊ နဒီကဿပ၊ ဂယာကဿပ တည်းဟူသော ရသေ့ညီနောင် သုံးဦးနှင့်တကွ တပည့်များအား မိစ္ဆာဒိဋ္ဌိအယူမှ ချွတ်သည်ကို အကြောင်းပြု၍ နာရဒဇာတ်တော်ကို ဟောကြားတော်မူသည်။ ထိုဇာတ်တော်ကား အောက်ပါအတိုင်း ဖြစ်သည်။\n\nရှေးလွန်လေပြီးသောအခါ ဝိဒေဟရာဇ်တိုင်း မိထိလာပြည်၌ အင်္ဂတိအမည်ရှိသော မင်းသည် မင်းပြုသည်။ ထိုမင်းသည် မင်းကျင့်တရား ဆယ်ပါးနှင့် ပြည့်စုံသည်။ တရားကိုလည်း စောင့်သည်။ ထိုမင်းတွင် အလွန်အဆင်းလှသော ရုဇာအမည်ရှိ သမီးတော်တစ်ပါးတည်းသာ ထွန်းကားသည်။ ထိုသမီးတော်အား အလှူပေးစိမ့်သောငှာ ဥစ္စာတစ်ထောင်ကို လခွဲတစ်ကြိမ် ပေးတော်မူသည်။ ထိုမင်းကြီး၏ အမတ်ကြီး ၃ ပါးမှာ ဝိဇယ၊ သုနာမ၊ အလာတတို့ဖြစ်ကြသည်။\n\nတစ်ခုသော တန်ဆောင်မုန်းလပြည့်နေ့ ကတ္တိကာ နက္ခတ်သဘင်အခါတွင် မင်းကြီးသည် နန်းပြာသာဒ်ထက်မှ ဖြူစင်စွာ ထွန်းတောက်သော လပြည့်ဝန်းကိုမြင်၌ အထူးစိတ်ကြည်နူးမိသည်။ ထိုညဉ့်မျိုးတွင် အဘယ်ကဲ့သို့ မွေ့လျော်ရသော် ကောင်းအံ့ည်းဟု အကြံဖြစ်၍ အမတ်တို့အား နှစ်သက်ရာကို တင်လျှောက်စေသည်။ ထိုအခါ စစ်သူကြီးဖြစ်သော အလာတ အမတ်က စစ်ပြုရန် လျှောက်သည်။ သုနာမ အမတ်က ကာမဂုဏ်တို့၌ မွေ့လျော်ရန် လျှောက်သည်။ ဝိဇယ အမတ်က အကြားအမြင်နှင့် ပြည့်စုံသော ရဟန်းပုဏ္ဏားတို့ထံ ဆည်းကပ်လျက် ယုံမှားခြင်းတို့ကို ပယ်ဖျောက်ရန် လျှောက်သည်။ မင်းကြီးလည်း ဝိဇယအမတ်၏ စကားကို နှစ်သက်သဖြင့် အာလာတ အမတ် ညွှန်ကြားရာ မိဂဒါဝုန်တောရှိ ကဿပ တက္ကတွန်းတို့ထံ ဗိုလ်ပါများနှင့် သွားရောက်လေသည်။\n\nရောက်လျှင် မင်းကြီးက မိဖ၊ ဆရာ၊ သားမယား၊ သက်ကြီးရွယ်အို၊ ရဟန်းပုဏ္ဏား၊ မှူးမတ်ဗိုလ်ပါ၊ ပြည်ရွာအပေါ်တွင် ကျင့်ရမည့်တရားနှင့် နတ်ရွာရောက်ကြောင်း ငရဲလွတ်ကြောင်းတရားတို့ကို မေးလေသည်။ ကဿပ တက္ကတွန်းကား မေးနှင့်လျော်သော အဖြေကို မသိနားမလည်၍ မဖြေချေ။ ကောင်းကျိုး မကောင်းကျိုး၊ တမလွန် လောက၊ မိဖ၊ ဆရာဟူ၍မရှိ။ အလှူပေးခြင်းဖြင့် အကျိုးမရှိ။ မီး၊ မြေ၊ ရေ၊ လေ၊ ချမ်းသာ၊ ဆင်းရဲ၊ အသက် ဤခုနစ်ပါးသည် မြဲကုန်သည်။ သတ္တဝါတို့သည် ၈၄ ကမ္ဘာစေ့မှ စင်ကြယ်မည်။ ထိုအတွင်း ကောင်းမှုပြုသော်လည်း မစင်ကြယ်နိုင်၊ မကောင်းမှုပြုသော်လည်း ထိုခဏကို မလွန်နိုင်ကုန်ဟု ဟောကြားလေသည်။\n\nအလာတ အမတ်ကလည်း မိမိရှေးဘဝက မကောင်းမှု ပြုခဲ့သော်လည်း ယခုအခါ ကောင်းကျိုးကိုသာ ခံစားရပုံကို ပြောပြလျက် ထိုစကားကို ထောက်ခံ၏။ ကဿပ တက္ကတွန်းထံတွင် ဆည်းကပ်နေသော မိထိလာပြည်သား ဗီဇက သူဆင်းရဲကလည်း မိမိသည် အတိတ်ဘဝက သူဌေးအဖြစ်ဖြင့် အလှူကောင်းမှုပြုပါသော်လည်း ယခုဘဝတွင် သူဆင်းရဲဖြစ်လာကြောင်းကို တင်ပြသောအားဖြင့် အလာတ အမတ်၏ စကားကို ထောက်ခံလေသည်။ ထိုအခါမှစ၍ မင်းကြီးသည် ပြည်ထဲရေးကို အမတ်တို့အား လွှဲပြီးသော် ကာမဂုဏ်စည်းစိမ်ကိုသာ ခံစားလေတော့သည်။ အလှူဇရပ်တို့ကိုလည်း ဖျက်စေသည်။ ပြည့်ရှင်မင်းကြီး အယူမှားသည်ကို တပြည်လုံး အုတ်အုတ်ကျက်ကျက် ပြောဆိုကြလေသည်။ ထိုအကြောင်းကို ရုဇာမင်းသမီးကြားလတ်သော် ခမည်းတော်၏ အယူမှားကို ပယ်ရှားအံ့ဟု အခွင့်ကို စောင့်လင့်၏။ ရုဇာမင်းသမီးကား ရှေ့ဘဝနှင့် နောက်ဘဝတို့ကို သိမြင်နိုင်သောသူတည်း။ အချိန်ကျရောက်လတ်သော် မင်းကြီးထံသို့ အခစားဝင်၍ အလှူပြုရန် ရမြဲရိက္ခာကို တောင်းလေသည်။ ထိုအခါ မင်းကြီးက အလှူကို မယုံကြည်တော့၍ အပြစ်ပြကာ တားမြစ်သည်။ သမီးတော်က ခမည်းတော် အယူမှားနေပုံ၊ တက္ကတွန်းတို့ အပြောနှင့် အကျင့်မညီပုံများ၊ မိမိ၏ အတိတ်နှင့် အနာဂတ်ဘဝ အကြောင်းများကို ရှင်းလင်း ပြောပြလေသည်။ သို့သော် မင်းကြီးကား မိစ္ဆာအယူကို မစွန့်ချေ။ ထိုအခါ မင်းသမီးက နတ်ဗြဟ္မာများအား ကူညီရန် သစ္စာအဓိဋ္ဌာန်ပြုသည်။ ထိုသို့ပြုလတ်သော် နာရဒဗြဟ္မာကြီးသည် မင်းကြီးကို ချွတ်အံ့ဟု ရဟန်းအသွင်ဖြင့် ရောက်လာသည်။\n\nမင်းကြီးလည်း ဗြဟ္မာကြီးအား တန်ခိုးရှိခြင်း၏ အကြောင်းရင်းကို မေးသည်။ ကုသိုလ်ကောင်းမှုသာ အကြောင်းရင်းဖြစ်သည်ဟု ဗြဟ္မာကြီးက ဖြေသည်။ မင်းကြီးက သိလို၍ မေးသမျှသော ပြဿနာတိုင်းကိုလည်း မင်းကြီးစိတ်ကျေနပ်အောင် ဥပမာ သာဓကများစွာဖြင့် ဖြေဆိုသည်။ ထိုနောက် ငရဲအကြောင်း၊ ရှေးမင်းမြတ်တို့ ကျင့်စဉ်အကြောင်း စသည်တို့ကို ဟောကြားလေသည်။ ဤသို့ အယူမှားကို ပယ်ရှားစေရန် ဟောကြားပြီးနောက် မင်းကြီးအား သီလ၌ တည်စေသည်။ ရုဇာမင်းသမီးကိုလည်း များစွာသော အကြောင်းတို့ဖြင့် ချီးမွမ်းသည်။ မင်း၊ မိဖုရား၊ မောင်းမမိဿံတို့ကိုလည်း အဆုံးအမ ပေးသည်။ ထိုနောက် ပရိသတ်တို့ မြင်စဉ်ပင်လျှင် နာရဒဗြဟ္မာကြီးသည် ဗြဟ္မာပြည်သို့ ပြန်သွားလေသည်။",
      "writer": "credit",
      "moral": "",
      "upload_date": "2024-01-07"
    },
    {
      "id": 4,
      "category_id": 3,
      "title": "ဝိဓူရဇာတ်တော်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ဝိဓူရဇာတ်သည် ဂေါတမမြတ်စွာဘုရား ဟောကြားတော်မူသော ဇာတ်ကြီးဆယ်ဘွဲ့တွင် န၀မဇာတ်တော်ဖြစ် သည်။ မြတ်စွာဘုရားသည် သာဝတ္ထိပြည် ဇေတဝန်ကျောင်းတော်၌ သီတင်း သုံးတော်မူစဉ် ပညာပါရမီအကြောင်းပြု၍ ဂါထာပေါင်း ၃၁၄ ဂါထာဖြင့် တန်ဆာဆင်လျက် ဝိဓူရဇာတ်ကိုဟောကြားတော်မူသည်။\n\nဝိဓူရ ဇာတ်တော်၏ အကြောင်းအရာအကျဉ်းချုပ်မှာ အောက်ပါ အတိုင်း ဖြစ်သည်။ ရှေးလွန်လေပြီးသောအခါ ကုရုတိုင်း ဣန္ဒပတ္ထနဂိုရ်ပြည် ၌ ဓနဉ္စယ ကောရဗျ အမည်ရှိသောမင်းသည် စိုးစံ၏။ ထိုမင်း၌ ဝိဓူရ မည်သော ပညာရှိအမတ်တစ်ဦးရှိသည်။ ဓနဉ္စယကောရဗျမင်းတွင် ကောရဗျ မည်သော သားတစ်ယောက်ဖွားမြင်၏။ အရွယ်ရောက်သော် ဓန ဉ္စယ ကောရဗျမင်း နတ်ရွာစံသဖြင့် သားတော်ကောရဗျနန်းတက်သည်။ ထိုမင်းကား ကြွေအန်ကစားမှု၌ အလွန်တပ်မက်သည်။ တစ်နေ့၌ ကောရဗျမင်းသည် ဥပုသ်စောင့်၍ ဥယျာဉ်တော်၌ တရားအားထုတ်သည်။ ထိုအခါ ရှေးဘဝက အဆွေခင်ပွန်းများ ဖြစ်ခဲ့ဖူးကြသော သိကြားမင်း၊\n\nနဂါးမင်း၊ ဂဠုန်မင်းတို့လည်း ထိုနည်းတူ ဥပုသ်စောင့်၍ မင်းကြီးနေရာ ဥယျာဉ်သို့ ရောက်လာကြသဖြင့် မင်းလေးပါးဆုံကြသည်။ ထိုအခါ ထိုမင်းလေးပါးတို့သည် မည်သူ၏သီလက ပိုမိုမြင့်မြတ်ကြောင်းကို အသီး အသီး အငြင်းအခုန် ဖြစ်ကြကုန်သည်။ ထိုသို့ အငြင်းအခုံဖြစ်ကြပုံကို ပညာရှိ ဝိဓူရအမတ်ကြီးထံ အဆုံးအဖြတ်ဝင်ကြရာ အလုံးစုံကို စစ်ဆေး ပြီးနောက် မင်းလေးပါးတို့၏ သီလသည် ထပ်တူထပ်မျှဖြစ်ကြောင်း အဆုံးအဖြတ်ပေးသည်။\n\nထိုအခါ မင်းလေးပါးတို့ဝမ်းမြောက်လျက် သိကြားမင်းက ဘွဲ့ဖြူ ပုဆိုး၊ ဂဠုန်မင်းက ရွှေပန်း၊ နဂါးမင်းက ပတ္တမြား၊ ကောရဗျမင်းက ဆင် မြင်း စသည်ဖြင့် အသီးအသီး ပူဇော်ကြသည်။ နဂါးမင်းသည် နဂါးပြည် သို့ရောက်သော် နဂါးမိဖုရားက ပတ္တမြားကိုမမြင်၍ မေးသဖြင့် အကြောင်းစုံ ကိုပြောပြ၏။ ထိုအခါ မိဖုရားသည် ဝိဓူရ၏ တရားစကားကို နာကြား လိုသဖြင့် တိုက်ရိုက်ခေါ်ဆောင်စေက မရမည်စိုးသောကြောင့် ဖျားနာဟန် ပြု၍ ဝိဓူရ၏ နှလုံးကို အလိုရှိသည်ဟု ပူဆာ၏။\n\nနဂါးမင်းသည် ဝိဓူရ၏ နှလုံးကိုရနိုင်ရန် ခက်ခဲသောကြောင့် ပူပန်နေစဉ် သမီးတော်ဣရန္ဓတီသည် ရောက်လာသဖြင့် နဂါးမင်းသည် သမီးတော်အား ဝိဓူရ၏ နှလုံးကိုဆောင်ယူနိုင်မည့် လင်ယောက်ျားကို ရှာဖွေချေဟု စေလိုက်သည်။ မင်းသမီးလည်း ကာဠတောင်သို့သွား၍ လင် လျာကိုရှာခိုက် ပုဏ္ဏက ဘီလူးစစ်သူကြီးကို တွေ့မြင်ရသည်။ မင်းသမီးအား ပုဏ္ဏကသည် လွန်စွာမြတ်နိုးသဖြင့် မင်းသမီး၏ မယ်တော်မိဖုရား အလို ရှိသော ဝိဓူရ၏နှလုံးကို ဆောင်ယူနိုင်ရန် ကတိပြုသည်။ ထိုအခါ ဣရန္ဓတီ သည် ပုဏ္ဏကကိုခေါ်ဆောင်၍ ခမည်းတော်ထံသို့သွားကာ အကြောင်းကို လျှောက်ထားသည်။\n\nနဂါးမင်းလည်း ဝိဓူရအမတ်၏ နှလုံးကို ဆောင်ယူပေးနိုင်ပါက အမှန်ပင် သမီးတော်နှင့်လက်ထပ်ထိမ်းမြားပေးမည်ဟုကတိပြုသည်။ ထိုအခါ ပုဏ္ဏကသည်ဝန်ခံ၍ ဦးရီးတော် ကုဝေရနတ်မင်းကြီးစံရာ စာတုမဟာရာဇ် နတ်ပြည်သို့သွားရောက်သည်။ ထိုနောက် နတ်မင်းကြီး၏အခွင့်ကို ဥပါယ် တံမျဉ်ဖြင့်ရယူ၍ ဝိဓူရကိုလည်း ဥပါယ်တံမျဉ်ဖြင့်ရယူနိုင်ရန် ဝေပုလ္လတောင် မှ ပတ္တမြားကိုဆောင်လျက် ကောဗျရမင်းထံသို့ရောက်သည်။ ကြွေအန်ကစားရန် ပုဏ္ဏကသည် ကစ္စည်းလုလင်အသွင်ဖြင့် ကောရဗျမင်းထံသို့ဝင်ရောက်၍ မင်းအားကြွေအန်ကစားရန်ဖိတ်ခေါ်၏။ မင်းက လောင်းကြေးကိုမေးရာ ပုဏ္ဏကကအဖိုးမဖြတ်နိုင်သော ပတ္တမြားနှင့် မနောမယမြင်းပျံကိုပြ၍ 'ကျွန်ုပ်ရှုံးလျှင်ဤပစ္စည်းကိုယူပါ'ဟု ဆိုသည်။ ထိုအခါ မင်းကြီးကလည်း 'ကျွန်ုပ်ရှုံးလျှင် ထီးနန်း၊ မိဖုရားနှင့် မိမိကိုယ်မှတစ်ပါး လိုရာကိုယူပါ'ဟု ဆိုသည်။\n\nထိုနောက် မင်းနှစ်ပါးတို့ ကြွေအန်ကစားကြသည်။ ကောရဗျမင်း မှာ လွန်ခဲ့သောသုံးခုမြောက်ဘဝက မိခင်ဖြစ်ခဲ့ဖူးသည့် ထီးဖြူစောင့်နတ် သမီးက တန်ခိုးဖြင့်ကူညီသဖြင့် အခြားလောင်းကစားဖော် မင်းများကို နိုင်မြဲ ဖြစ်သည်။ ကစားရာတွင် ကောရဗျမင်းက အရှုံးကျမည့်ကြွေကို ကြိုတင်သိ သဖြင့် ဖမ်းနိုင်သည့်အခါ ပုဏ္ဏကသည် နတ်သမီး၏ တန်ခိုးမှန်း သိသဖြင့် နတ်သမီးကို မျက်စောင်းထိုး၍ နှင်ထုတ်လိုက်သည်။ ထို့နောက် ကစားပြန် သောအခါ ကောရဗျမင်း ရှုံးလေသည်။\n\nထိုအခါ ပုဏ္ဏကသည် လောင်းကြေးထားသည့်အတိုင်း မင်းကြီး ၏အမတ်ဖြစ်သော ဝိဓူရအမတ်ကိုတောင်းသည်။ မင်းလည်း ကတိအတိုင်း ပေးရသည်။ ပုဏ္ဏကသည် ဝိဓူရအားခေါ်ဆောင်၍သွားသည်။ လမ်းတွင် ပုဏ္ဏကသည် ဝိဓူရအား ယူဆောင်သွားသည်ထက် သတ်ဖြတ်ပြီးမှ နှလုံးသားကို ယူဆောင်သွားအံ့ဟု မြင်းမြီးကိုကိုင်စွဲစေလျက် တောတောင်အထပ် ထပ်လှည့်၍ မြင်းကိုစိုင်းသည်။ သို့ရာတွင် ဝိဓူရ၏ သစ္စာသီလ အာနုဘော် ကြောင့်မသေဘဲ ပင်ပန်းရုံသာရှိလျှင် အမျိုးမျိုးခြိမ်းခြောက်၍လည်းကောင်း၊ တောင်ထိပ်မှ ပစ်ချ၍လည်းကောင်း သတ်ရန်ကြိုးစားပြန်သည်။ ဝိဓူရလည်း ပုဏ္ဏကသည် မသေသေအောင်သတ်မည်ကိုသိ၍ အဘယ်ကြောင့် မိမိအား သတ်လိုသနည်းဟုမေးသည်။ ပုဏ္ဏကက ဣရန္ဓတီနဂါးမကို ယူလိုသော ကြောင့်ဖြစ်၍ ရယူရန်မှာလည်း ဝိဓူရနှလုံးသည်းပွတ်ကို ပေးနိုင်ပါမှဟု ဆိုသဖြင့် ယခု ဝိဓူရ၏နှလုံးကို ထုတ်ယူရန်ဖြစ်ကြောင်း ပြန်ပြောသည်။ ထိုအခါ ဝိဓူရက ပုဏ္ဏကအား 'သင်သတ်လိုကသတ်လော့၊ သို့ရာ တွင် သာဓုနရတရားကိုရှေးဦးစွာ နာဦးလော' ဟုဆိုသည်။ ထို့နောက် ဝိဓူရ သည် တရားဟောပြောသဖြင့် ပုဏ္ဏကသည် မိမိအမှားကိုသိ၍ တောင်းပန် ကာ ပြန်ပို့မည်ဟုဆိုသည်။ သို့ရာတွင် ဝိဓူရက နဂါးပြည်သို့ပင် လိုက်ပါလို သေးသည်ဟု ဆိုသဖြင့် နဂါးပြည်သို့ပို့ရသည်။ ဝိဓူရသည် နဂါးပြည်သို့ ရောက်သောအခါ ဝရုဏနဂါးမင်းအား တရားဟောပြ၏။ ထို့နောက် နဂါး မိဖုရား ဝိမလာဒေဝီကိုလည်း တရားဟောပြောသည်။ မိဖုရားလည်း မိမိလို အင်ပြည့်ဝပြီဖြစ်သဖြင့် ဝိဓူရသုခမိန်ကို ဣန္ဒပတ္ထနဂိုရ်ပြည်သို့ ပြန်၍ပို့စေ သည်။ ပုဏ္ဏကလည်း ဣရန္ဓတီ နဂါးမကို ရလေသည်။ ကောရဗျမင်းကြီးလည်း ဝိဓူရသုခမိန်ကို ပြန်၍တွေ့ရလျှင် ဝမ်းမြောက်၏။ ဝိဓူရသည် မိမိ၏ အဖြစ်အပျက်များကိုပြန်ကြား လျှောက် ထားသည်။ မိမိပုဏ္ဏကထံမှ ရရှိခဲ့သော ပတ္တမြားကိုလည်း မင်းကြီးအားဆက် သည်။ ထိုမှစ၍ ဝိဓူရသုခမိန်သည် အသက်အတိုင်းနေ၍ သေလွန်တော် တာဝတိံသာနတ်ပြည်၌ ဖြစ်သည်။\n\nဇာတ်ပေါင်းသော် ဝိဓူရသုခမိန်သည် ဂေါတမမြတ်စွာဘုရား ဖြစ် လာသည်။ ဝိဓူရသုခမိန်၏မယား အနောဇာဒေဝီသည် ယသော်ဓရာဖြစ်လာ သည်။ ဝရုဏနဂါးမင်းသည် သာရိပုတ္တရာထေရ် ဖြစ်လာသည်။ ဂဠုန်မင်း သည် မောဂလာန်ထေရ်ဖြစ်လာသည်။ သိကြားမင်းသည် အနုရုဒ္ဓါထေရ်ဖြစ် လာသည်။ ကောရဗျမင်းကား အာနန္ဒာထေရ်ဖြစ်လာသည်။ ပုဏ္ဏကဘီလူးစစ် သူကြီးမူ အင်္ဂုလိမာလဖြစ်လာသည်။ မနောမယသိန္ဓောမြင်းသည် ကဏ္ဌက မြင်းဖြစ်လာသည်။ နဂါးမိဖုရား ဝိမလာဒေဝီသည် ခေမာဘိက္ခုနီမဖြစ်လာ သည်။ ဣရန္ဓတီနဂါးမသည် ကိသာဂေါတမီဖြစ်လာသည်။",
      "writer": "credit",
      "moral": "",
      "upload_date": "2024-01-07"
    },
    {
      "id": 5,
      "category_id": 3,
      "title": "ဘူရိဒတ်ဇာတ်တော်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ဘူရိဒတ်ဇာတ်တော်သည် ဗုဒ္ဓမြတ်စွာ၏ ထင်ရှားသော ဘဝကြီး ဆယ်ပါးကို ပြသည့် ဇာတ်ကြီးဆယ်ဘွဲ့တွင် ဆဋ္ဌမမြောက်ဇာတ်ဖြစ်သည်။ ဘုရားရှင်သည် သာဝတ္ထိပြည် ဇေတဝန်ကျောင်းတော်၌ သီတင်းသုံးတော်မူစဉ် ဥပုသ်သီတင်း ဆောက်တည်ကြသော ဒါယကာတို့ကို အကြောင်းပြု၍ ဘုရားရှင်ကိုယ်တော်တိုင်လည်း ရှေးဘဝ ဘူရိဒတ်နဂါးမင်းဖြစ်စဉ် ကြီးစွာသော စည်းစိမ်ကိုစွန့်ကာ ကြီးစွာသော ဆင်းရဲဒုက္ခကိုခံ၍ သီလပါရမီကို ထိန်းသိမ်းဖြည့်တင်းတော်မူခဲ့ကြောင်း အတိတ်ဆောင် ဟောကြားတော်မူခြင်း ဖြစ်သည်။ ဂါထာပေါင်း ၂၉၈ ပုဒ်ဖြင့် တန်ဆာဆင် ဟောကြားတော်မူသော ထိုဘူရိဒတ်ဇာတ်တော်တွင် ယဇ်ပူဇော်ခြင်း၏ အပြစ်များကို ညွှန်ကြားဖော်ပြ ဟောကြာထားသည်။ ထိုဇာတ်တော်၏ အကြောင်းအရာကား ဤသို့ဖြစ်သည်။\n\nရှေးလွန်လေပြီးသောအခါ ဗာရဏသီပြည်၌ တပါးသော ဗြဟ္မဒတ်မင်းကြီးသည် မိမိ၏ သားတော် ဥပရာဇာ၌ စည်းစိမ်အခြံအရံ များပြားပြန့်ပွားလှသဖြင့် ထီးနန်းအန္တရာယ် ဖြစ်မည်စိုးသောကြောင့် သားတော်ကို မိမိလွန်မှသာလျှင် တိုင်းပြည်သို့ ပြန်လာရန် မိန့်ကြား၍ ပြည်မှထွက်စေသည်။ သားတော ဥပရာဇာသည် ခမည်းတော်၏ အမိန့်အတိုင်း တိုင်းပြည်မှ ထွက်ခဲ့ရာ ယမုနာမြစ်အနီး တခုသောတောင်ကြား၌ ရသေ့အသွင်ဖြင့် တောရိပ်ခိုမှီးနေခဲ့သည်။\n\nထိုအခါ ယမုနာမြစ်အောက်ရှိ နဂါးပြည်မှ မုဆိုးမဖြစ်သော နဂါးမသည် ကာမဘော်ဖြင့် ပျော်ပါးလိုသဖြင့် နဂါးပြည်မှထွက်ခဲ့ရာ မြစ်အနီးအနားရှိ ရသေ့၏ ကျောင်းသင်္ခမ်းသို့ ရောက်လာသည်။ နဂါးမသည် သဒ္ဓါကြောင့် ရသေ့ဝတ်ခြင်း မဟုတ်သည်ကို စူးစမ်းသိရှိရ၍ ရသေ့နှင့်အတူ ရင်းနှီးနေထိုင်ခဲ့ရာ သားတယောက် သမီးတယောက် ထွန်းကားခဲ့သည်။ တနေ့တွင် ဗာရာဏသီမင်းကြီး နတ်ရွာလားသဖြင့် ရသေ့အား ထီးနန်းဆက်ခံရန် မှူးမတ်တို့က လာရောက်ခေါ်ဆောင်သည်။ နဂါးမသည် ဇာတ်မတူသော လူ့တိုင်းပြည် လိုက်ပါနေထိုင်ခြင်း မပြုလိုသဖြင့် မင်းသားသည် သားတော် သမီးတော်နှစ်ပါးကိုသာ ခေါ်ဆောင်၍ တိုင်းပြည်သို့ ပြန်ကာ မင်းပြုလေသည်။\n\nထိုမင်းသည် နဂါးမ မှာသည့်အတိုင်း နဂါးသွေးပါသော သားတော် သမီးတော်တို့အတွက် ရေကန်ကြီးတူး၍ ရေကစား ပျော်ရွှင်စေသည်။ တနေ့တွင် လိပ်တကောင်ကို ရေကန်တွင်း၌ တွေ့ကြသည်။ လိပ်ကို သားတော် သမီးတော်တို့က ကြောက်ရွံ့ကြသဖြင့် ငိုကြရာ မင်းကြီးသည် လိပ်ကို ဖမ်းစေ၍ အပြစ်ပေးစေသည်။ မင်း၏ အမတ်တို့က အပြစ်ဒဏ်အမျိုးမျိုးဖြင့် ခြိမ်းခြောက်ရာ ထိုစူဠလိပ်က မတုန်မလှုပ်နေခဲ့သည်။ အမတ်တဦးက ယမုနာမြစ်ဝဲတွင် ချမည်ဟု ခြိမ်းခြောက်သောအခါ လိပ်က သည်းစွာငိုသည်။ ထိုအခါ မင်းချင်းတို့က လိပ်၏ ပရိယာယ်ကို မသိနားမလည်ကြသဖြင့် လိပ်ကို ဝဲ၌ချခြင်းသည် လိပ်အတွက် ကြီးလေးသောအပြစ် ဖြစ်မည်ဟု ယူဆကြ၍ ယမုနာဝဲ၌ ချလေသော် လိပ်သည် ဘေးအန္တရာယ်ကင်းစွာဖြင့် ရေအယဉ်၌ မျောပါ၍ နဂါးပြည်သို့ ရောက်သွားသည်။ ထို့ကြောင့် ‘‘စူဠလိပ်ကို ရေလွှတ်သကဲ့သို့’’ ဟု ဆိုရိုးစကား ပြုခဲ့ကြသည်။\n\nလိပ်သည် နဂါးလုလင်ပျိုတို့နှင့် တွေ့လေရာ ပရိယာယ်ကြွယ်သော လိပ်ဖြစ်၍ ဘေးကင်းစေရန် မိမိသည် ဗာရာဏသီမင်းက နဂါးမင်းကြီးအား မိမိ၏ သမီးတော် သမုဒ္ဒဇာကို ဆောက်နှင်းလို၍ သံတမန်အဖြစ် စေလွှတ်သဖြင့် ရောက်လာခြင်းဖြစ်ကြောင်း ပြောကြားရာ နဂါးတို့ ယုံကြည်ကြသည်။ ထိုကြောင့် တန်ခိုးကြီးသော ဓတရဋ္ဌနတ်နဂါးမင်းထံ ပို့ပေးရာ နဂါးမင်းအားလည်း လိပ်က အထက်ပါအတိုင်း လျှောက်ထားသဖြင့် နဂါးမင်းကလည်း မင်္ဂလာကိစ္စစီစဉ်ရန် နဂါးလုလင် တမန်များကို ဗာရာဏသီမင်းထံ စေလွှတ်လိုက်လေသည်။\n\nဗာရာဏသီမင်းထံ နဂါးတမန်တို့ ရောက်ရှိ၍ အကျိုးအကြောင်းကြားလတ်သော် လူမင်းသမီးတော်ကို ဖားစိမ်း၊ ငါးစိမ်းစား တိရစ္ဆာန်မျိုးဖြစ်သော နဂါးမင်းနှင့် မဆောက်နှင်းနိုင်ကြောင်း ငြင်းဆိုသည်။ နဂါးလုလင်တို့ ပြန်သွား၍ နဂါးမင်းအား လျှောက်ကြားလေသော် နဂါးမင်းကြီး အမျက်ထွက်၍ နဂါးအပေါင်းကို ဆင့်ခေါ်ကာ ဗာရာဏသီတပြည်လုံးကို နဂါးတို့ဖြင့် ပြည့်စေ၍ တိုင်းပြည်လူထု ချောက်ချားတုန်လှုပ်အောင် ခြိမ်းခြောက်စေသည်။ ထိုအခါ ဗာရာဏသီမင်းလည်း မနေသာသဖြင့် သမီးတော်ကို ဓတရဋ္ဌနဂါးမင်းအား ဆောက်နှင်းရလေသည်။\n\nနဂါးမင်းသည် သမုဒ္ဒဇာအား နဂါးပြည်သို့ ခေါ်ဆောင်ခဲ့သော်လည်း နဂါးပြည်ဟူ၍ လည်းကောင်း မိမိတို့သည် နဂါးများဖြစ်သည်ဟူ၍ လည်းကောင်း မသိရလေအောင် နဂါးပြည်ကို နတ်ပြည်ကဲ့သို့ ဖန်ဆင်းကာ နတ်နှင့်တူသော စည်းစိမ်အခြံအရံကို ပေးထားသဖြင့် မင်းသမီးသည် နဂါးပြည်၌ နဂါးမင်း ချစ်မြတ်နိုးမှုကို ခံယူကာ ပျော်ရွှင်စွာ ခံစားနေခဲ့သည်။ ကာလကြာသော် သုဒဿန၊ ဒတ္တ၊ သုဘောဂနှင့် အရိဋ္ဌဟူသော သားတော် ၄ ပါးကို ဖွားသည်။ တခါသော် သားတော်အငယ် အရိဋ္ဌက နဂါးအသွင် ဇာတိရုပ်ပေါ်အောင် ဖန်ဆင်းပြမှ မိမိသည် နဂါးပြည်၌ နဂါးမင်း၏ မိဖုရားဖြစ်နေကြောင်းကို သမုဒ္ဒဇာမင်းသမီး သိတော်မူသည်။ အရိဋ္ဌသည်လည်း မယ်တော်ကို နဂါးဇာတိ ဖန်ဆင်းပြသရာတွင် မယ်တော်ကြောက်လန့်ကာ လွှတ်ချလိုက်၍ မျက်စိတဖက် ပျက်လေသဖြင့် ကာဏရိဋ္ဌဟု အမည်တွင်လေသည်။ ဓတရဋ္ဌ နဂါးမင်းသည် သားတော်များ အရွယ်ရောက်လတ်သော် နိုင်ငံတော်ကို ၅ စုခွဲ၍ ၄ စုတွင် သားတော်တပါးစီ အုပ်ချုပ်မင်းပြုစေသည်။ ဒတ္တနဂါးမင်းသည် မိမိပိုင်နက်အတွင်း၌ နေထိုင်၍ တရားသဖြင့် မင်းပြုသည်။ နဂါးတို့၏ ပြဿနာအရပ်ရပ်ကိုလည်း ဖြေရှင်းပေးလေသည်။ အခြားသားတော်တို့သည် ခမည်းတော် မယ်တော်တို့အား တလတကြိမ် အဖူးအမြင် အခစား လာကြသည်။ ဒတ္တနဂါးမင်းကမူ လခွဲတကြိမ် အဖူးအမြော်လာသည်။\n\nတရံခါသော် နတ်နဂါးတို့ကို အစိုးရသော ဝိရူပက္ခနတ်မင်းကြီးသည် ဓတရဋ္ဌ နဂါးမင်းကြီးနှင့် သားတော်များ အပါအဝင် နဂါးပရိသတ်နှင့်တကွ သိကြားမင်းထံ အခစားဝင်ရောက်သည်။ ထိုအခါတွင် နတ်နဂါး သိကြား ပရိသတ်၌ ပြဿနာတခုပေါ်သည်။ ထိုပြဿနာကို ဒတ္တနဂါးမင်းက ဖြေရှင်းပေးနိုင်သဖြင့် သိကြားမင်းက မြေကြီးနှင့်တူသော ကျယ်ပြန့်သော ပညာရှိပေသည်ဟု ချီးကျူး၍ ဘူရိဒတ် (ဘူရိဒတ္တ) ဟု အမည်ပေးသည်။ ထိုအခါမှစ၍ ဒတ္တနဂါးမင်းအား ဘူရိဒတ်ဟု ခေါ်ဝေါ်ကြလေသည်။\n\nဘူရိဒတ်သည် ထိုအခါမှစ၍ သိကြားမင်းထံ မပြတ်ခစား ရသည်။ သိကြားမင်း၏ စည်းစိမ်ကို တွေ့မြင်ရဖန် များလေသော် သိကြားမင်း၏ စည်းစိမ်ကို တောင့်တလေသည်။ ထိုကြောင့် ဖားစိမ်းစား ငါးစိမ်းစား နဂါးအဖြစ်ထက် နတ်အဖြစ်ကို ရလိုသည့်အတွက် ဥပုသ်သီတင်း ဆောက်တည်ရန် ခမည်းတော် မယ်တော်တို့ထံ ခွင့်ပန်၍ ဥပုသ်သီတင်း သုံးလေသည်။\n\nနဂါးပြည်၌ ဥပုသ်ဆောက်တည်ရာ၌ အနှောင့်အယှက် မကင်း၍ လူ့ပြည်သို့ သွားရောက်၍ အေးချမ်းစွာ ဥပုသ် သီတင်းသုံးရန် အကြံဖြစ်ခဲ့သည်။ ထို့ကြောင့် ဗာရာဏသီပြည်အနီး ယမုနာမြစ်ကမ်းပါးထက်တွင် ဥပုသ် သီတင်းသုံး၍ နေခဲ့သည်။ ထိုအချိန်တွင် နေသာဒမုဆိုးပုဏ္ဏား သားအဖသည် သမင်လိုက်ရာမှ ဘုရားလောင်း ဘူရိဒတ် ဥပုသ် သီတင်းသုံးရာ အရပ်သို့ ရောက်လာသည်။ နဂါးမင်းသည် ထိုပုဏ္ဏားသားအဖက မိမိအား ဤနေရာ၌ တွေ့ကြောင်းကို အလမ္ပာယ်သမားအား လမ်းညွှန်လေသော် မိမိဥပုသ် ဆောက်တည်ခြင်းကို အနှောင့်အယှက်ပြုမည်စိုး၍ ထိုသားအဖအား နဂါးပြည်သို့ ဆောင်ပြီးလျှင် နတ်နှင့်တူသော စည်းစိမ်အခြံအရံကို ပေးထားသည်။ သို့သော် ကာလကြာညောင်းလာလျှင် နေသာဒ ပုဏ္ဏားသားအဖတို့ မပျော်ပိုက်သဖြင့် လူ့ပြည်သို့ပြန်ပို့ရသည်။ ဘူရိဒတ်နဂါးမင်းသည် ပုဏ္ဏား သားအဖ လူ့ပြည်သို့ ပြန်ရောက်၍ ဆင်းရဲပင်ပန်းစွာ နေခဲ့ရသော် မိမိ ဥပုသ်သီတင်းသုံးရာ အရပ်ကို အလမ္မာယ်သမားအား ညွှန်ပြမည်ကို စိုးရိမ်သဖြင့် ခပ်သိမ်းသော အလိုကို ပေးနိုင်သည့် ပတ္တမြားကို လက်ဆောင်ပေးသည်။ သို့သော် နေသာဒ ပုဏ္ဏားသည် ရဟန်းပြုလို၍ လူ့ပြည်သို့ ပြန်လိုသည်ဟု ဘူရိဒတ်အား ပြောကြားထားမိပြီ ဖြစ်ရကား ထိုပတ္တမြားကို ငြင်းပယ်ခဲ့လေသည်။\n\nအခြား ပုဏ္ဏားတဦးသည် ဂဠုန်တခုက ရသေ့တပါးအား ပေးသည့် နဂါးနှင့်မြွေတို့ ကြောက်သော မန္တာန်တပုဒ်ကို ထိုရသေ့ထံမှ ရခဲ့၍ အလမ္ပာယ်အဖြစ် အသက်မွေးရန် ထွက်ခဲ့သည်။ ယမုနာမြစ်ကမ်းဘေးတွင် အလိုခပ်သိမ်းရစေသော ပတ္တမြားကို ထား၍ ရေကစား ပျော်ရွှင်နေသော နဂါးမပျိုတို့သည် ပုဏ္ဏား၏ မန္တာန် ရွတ်ဆိုသံကိုကြားလျှင် ကြောက်လန့်ထွက်ပြေးကြသဖြင့် ပတ္တမြားကို ပုဏ္ဏားရလေသည်။\n\nနေသာဒ ပုဏ္ဏားသားအဖနှင့် ထိုပုဏ္ဏားတို့ တွေ့ကြလေရာ ပတ္တမြားကို နေသာဒ ပုဏ္ဏားသားအဖတို့ မြင်လေလျှင် နေသာဒသည် ပတ္တမြားကို ရလိုပြန်သည်။ ထိုပတ္တမြား လက်ထဲရောက်က အလိုခပ်သိမ်း တောင့်တ၍ ပြည့်စုံနိုင်သည်ကို သိသဖြင့် ရွှေအချိန်တရာနှင့် လဲမည်ဟုဆိုသည်။ သို့သော် ပုဏ္ဏားက ငြင်းဆန်သဖြင့် ထူးခြားသော နဂါးမင်းနေရာကို ညွှန်ပြသောအားဖြင့် ပတ္တမြားနှင့် နဂါးလဲလေသည်။ နေသာဒ၏သား သောမဒတ်ကမူ အဖသည် ကျေးဇူးရှင်ကို ပြစ်မှားသည်ဟု အဖကို စွန့်ခွာထွက်ပြေးပြီးလျှင် ဟိမဝန္တာ၌ ရသေ့ပြုလေသည်။\n\nအလမ္မာယ်ပုဏ္ဏားသည် နေသာဒ ညွှန်ပြသော ဘူရိဒတ်နဂါးမင်း ဥပုသ်ပြုရာသို့ လာခဲ့သည်။ ထိုအချိန်တွင် နဂါးမင်းသည် အဓိဋ္ဌာန်ဆောက်တည်၍ ဥပုသ်ပြုလျက်ရှိရာ နေသာဒနှင့် အလမ္မာယ်သမားတို့ကို မြင်၍ ယင်းတို့၏ အမှုကို သိသော်လည်း ဥပုသ်ပျက်မည်စိုးသဖြင့် အမျက်ကိုထိန်းသိမ်းပြီးလျှင် ရန်တုံ့မမူပဲ အလမ္မာယ်သမား၏ ဖမ်းဆီးခြင်းကို ခံတော်မူသည်။ အလမ္မာယ် ပုဏ္ဏားသည် ဘုရားလောင်း နဂါးမင်းကို အားနည်းလေအောင် ရိုက်ဖွပ်နင်းခြေပြီးမှ ပခြုပ်တွင်ထည့်သည်။ ဘုရားအလောင်းတော်သည် မိမိ၏ ဥပုသ်ကို မပျက်စေရန် ဆင်းရဲဒုက္ခကြီးစွာခံ၍ သီလကို ထိန်းသိမ်းတော်မူခဲ့သည်။ အလမ္မာယ် ပုဏ္ဏားလည်း နဂါးမင်းကို ယူဆောင်၍ အရပ်ရပ်၍ လှည့်လည်က နဂါးမင်းအား ကပြစေရာ လာဘ်သပ်ပကာ များစွာရရှိ၍ ကြွယ်ဝချမ်းသာလေသည်။\n\nထိုအချိန်တွင် မယ်တော် သမုဒ္ဒဇာသည် မကောင်းသော အိပ်မက်ကို မြင်မက်သဖြင့် လူ့ပြည်သို့သွား၍ ဥပုသ်သီတင်းသုံးနေသော ဘူရိဒတ်အတွက် စိုးရိမ်ပူပန်နေသည်။ အခြားသားတော်များ တလတကြိမ် အဖူးအမြင် ရောက်လာကြသောအခါ သားတော်များအား ဘူရိဒတ်ကို လိုက်လံရှာဖွေစေသည်။ သားတော်ကြီး သုဒဿနသည် ညီတော်လတ် သုဘောဂအား ဟိမဝန္တာသို့သွား၍ မြစ်ကြီး ၅ စင်း၌ ဘူရိဒတ်မင်းအား ရှာစေသည်။ ညီတော်အငယ် ကာဏရိဋ္ဌကိုမူ နတ်ပြည်၌ ရှာစေသည်။ မိမိကိုယ်တိုင်မှာမူ လူ့ပြည်သို့ ရသေ့ရောင် ဖန်ဆင်း၍ ရှာဖွေရန် ထွက်ခဲ့သည်။ သုဒဿနနှင့်အတူ မိထွေးတော်၏ သမီး အဇမုခီ နဂါးမင်းသမီးလည်း ဖားမငယ် သဏ္ဌာန် ဖန်ဆင်း၍ လိုက်ပါခဲ့သည်။\n\nအလမ္ပာယ်ပုဏ္ဏားသည် ဗာရာဏသီမင်း သာဂရဗြဟ္မဒတ်၏ ရှေ့၌ အလမ္ပာယ် ကစားပြရန် ရောက်ရှိနေသည်။ ဗာရာဏသီမင်းကား ခမည်းတော်၏ အရိုက်အရာကိ ဆက်ခံသူဖြစ်၍ သမုဒ္ဒဇာ၏ မောင်တော်ပေတည်း။ ထို့ကြောင့် ဘူရိဒတ် နဂါးမင်းတို့၏ ဦးရီးတော် ဖြစ်သည်။ ထိုနေရာသို့ သုဒဿနနှင့် နှမတော်တိုသည်လည်း ရောက်ရှိလာကြသည်။\n\nအလမ္မာယ်ပုဏ္ဏားသည် ပခြုပ်တွင်းမှ နဂါးမင်းကို ထုတ်၍ အမျိုးမျိုးဖန်ဆင်းကပြရန် စေခိုင်းသည်။ နဂါးမင်းသည် ပခြုပ်တွင်းမှထွက်၍ ပရိသတ်ကို ကြည့်သည်ရှိသော် မိမိ၏ နောင်တော်နှင့် နှမတော်တို့ကို မြင်သဖြင့် မျက်ရည်ယိုစီးကာ နောင်တော်ထံသို့ ရှေးရှုသွားသည်။ ပရိသတ်တို့လည်း ကြောက်လန့်တကြားဖြစ်၍ တိမ်းရှောင်ပြေးကြရာ သုဒဿန တပါးတည်း ကျန်ရစ်သည်။ ထိုအခါ ဘူရိဒတ်သည် နောင်တော်၏ ခြေဖမိုး၌ ဦးခေါင်းတင်၍ ငိုသည်။ သုဒဿနလည်း ငိုသည်။\n\nထိုအချင်းအရာကို အလမ္ပာယ်သမား မြင်လျှင် ရှင်ရသေ့အား နဂါးကပေါက်လိုက်သည်ဟု ထင်မှတ်၍ နဂါးဆိပ်ကျအောင် မန္တာန်ဖြင့် ကုမည်ဟုဆိုသည်။ ထိုအခါ သုဒဿနက မိမိအား ကုရန်မလို မိမိထက်တတ်သော မြွေသမား မည်သည်မရှိဟု ဆိုရာမှစ၍ အလမ္ပာယ်ပုဏ္ဏားနှင့် သုဒဿနတို့ ပညာစွမ်းပြိုင်ကြသည်။ သုဒဿနသည် အဇမုခီဖားငယ်၏ အကူအညီဖြင့် မိမိတို့၏ တန်ခိုးကို ပြလေသော် အလမ္မာယ်သမား ရှုံး၍ တကိုယ်လုံး နူသွားသဖြင့် ကြောက်ရွံ့ထိတ်လန့်ကာ ဘူရိဒတ်နဂါးမင်းအား လွှတ်ရလေသည်။\n\nထိုအခါမှ ဘူရိဒတ်၊ သုဒဿနနှင့် အဇမုခီတို့သည် မိမိတို့၏ အဖြစ်မှန်ကို ဖော်ပြကြသဖြင့် ဗာရာဏသီမင်းလည်း မိမိ၏ တူတော်များဖြစ်ကြောင်းကို သိရှိရသည်။ ထိုနောက် တောထွက်၍ ရသေ့ပြုကာ တရားအားထုတ်လျက် ရှိနေသော ဗာရာဏသီမင်းကြီးဟောင်း ဘူရိဒတ်တို့၏ ဘိုးတော်ထံ သွားရောက် ကန်တော့ကြရန် အချိန်းအချက်ပြုကြပြီးသော် ဘူရိဒတ်တို့သည် နဂါးပြည်သို့ ပြန်ခဲ့ကြလေသည်။\n\nထိုအချိန်တွင် ဟိမဝန္တာ၌ ဘူရိဒတ်ကို ရှာဖွေသော သုဘောဂနဂါးမင်းသည် ကျေးဇူးသစ္စာမဲ့သော နေသာဒ ပုဏ္ဏားကို တွေ့သဖြင့် နဂါးပြည်သို့ ယူဆောင်ခဲ့သည်။ အပန်းဖြေလျက်ရှိသော ဘူရိဒတ်၏ အိပ်ဆောင်တံခါးဝတွင် စောင့်ရှောက်လျက်ရှိသော ကာဏရိဋ္ဌသည် ယခင်ဘဝက ပုဏ္ဏားဖြစ်ခဲ့ဖူးသဖြင့် နေသာဒကို မြင်လျှင် ပုဏ္ဏားတို့သည် ဗြဟ္မာမင်း၏ သားဖြစ်၍ မညှဉ်းဆဲအပ် ညှဉ်းဆဲသော် ဗြဟ္မာမင်းအမျက်ထွက်၍ နဂါးပြည်အလုံး ပျက်စီးလတ္တံ့။ ပုဏ္ဏားတို့သည် မြင့်မြတ်သည်။ ယဇ်ပူဇော်ခြင်းကို ပြုသည်။ ယဇ်ပူဇော်ခြင်းသည် ကျေးဇူးကြီးမားလှသည်ဟူ၍ ယဇ်ပူဇော်ခြင်း၏ အကျိုးရှိပုံတို့ကို ထုတ်ဖော်ချီးကျူးသည်။ ထိုအခါ ဘူရိဒတ်အား လာရောက်ဖူးမြင် ကန်တော့ကြသော နဂါးပရိသတ်တို့သည် ကာဏရိဋ္ဌ၏ စကားကိုနာရလျှင် ယဇ်ပူဇော်မှုဘက်သို့ စိတ်ညွှတ်ကြလေသည်။\n\nဘူရိဒတ်နဂါးမင်းသည် လဲလျောင်း အပန်းဖြေရာမှ ကာဏရိဋ္ဌ၏ စကားကိုကြားလျှင် နဂါးပရိသတ်ကိုလည်း သမ္မာဒိဋ္ဌိအယူကို ညွှန်ပြလိုသဖြင့် ယဇ်ပူဇော်ခြင်းမှာ မှားယွင်းပုံတို့ကို ရှင်းလင်းဟောကြား၍ နဂါးပရိသတ်တို့အား အယူမှန်ကို ရစေသည်။ နေသာဒပုဏ္ဏားအားလည်း နဂါးပြည်မှ နှင်ထုတ်စေသည်။\n\nဘူရိဒတ် နဂါးမင်းသည် အချိန်းအချက်ပြုသောနေ့တွင် ဘိုးတော် ဗာရာဏသီမင်းဟောင်းအား ပူဇော်ကန်တော့ရန် အခြံအရံ ပရိသတ်နှင့် သွားသည်။ မယ်တော်နှင့် နောင်တော် ညီတော်များလည်း နောက်မှ လိုက်ပါကြသည်။ သာဂရဗြဟ္မဒတ်မင်းလည်း ခမည်းတော်ထံ အဖူးအမြင် လာသဖြင့် ဆွေတော်မျိုးတော်တစု ပြန်လည်တွေ့ဆုံကြရသည်။ ဘူရိဒတ်နဂါးမင်းသည် အသက်ထက်ဆုံး သီတင်းသီလ ဆောက်တည်၍ အသက်တမ်းစေ့လတ်သော် ပရိသတ်နှင့်တကွ နတ်ပြည်၌ ဖြစ်သည်။ မယ်တော် သမုဒ္ဒဇာလည်း နဂါးပြည်၌ပင် အနိစ္စရောက်သည်။",
      "writer": "credit",
      "moral": "",
      "upload_date": "2024-01-07"
    },
    {
      "id": 6,
      "category_id": 3,
      "title": "ဝေဿန္တရာဇာတ်တော်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ဝေဿန္တရာဇာတ်တော်မှာ ဂေါတမမြတ်စွာဘုရား၏ ထင်ရှားသော ဇာတ်ကြီးဆယ်ဘွဲ့တွင် နောက်ဆုံးဇာတ်တော်ဖြစ်သည်။ အလှူအတမ်း ရက်ရောသော ဝေဿန္တရာမင်းကြီး၊ သူ၏ဇနီး ပါရမီဖြည့်ဖက် မဒ္ဒီဒေဝီနှင့် သားတော်၊ သမီးတော်တို့ အကြောင်းကို ရေးဖွဲ့ထားသော ဇာတ်တော်ကြီးဖြစ်သည်။ ထိုဇာတ်တော်ကြီးကို မင်းဘူး ဦးဩဘာသသည် ကောဇာ-၁၁၄၅-ခုနှစ်၊ တပေါင်းလတွင် ပါဠိတော်မှ မြန်မာသို့ အနက်ပြန်၍ ပြုစုတော်မူသည်။\n\nမဒ္ဒရာဇ်မင်းနှင့် မိဖုရားကြီး၏ သမီးတော် ဖုဿတီသည် ရှေးဆုတောင်းပြည့်သောကြောင့် မွေးစကပင် ရနံ့မွေးကြိုင်လေသည်။ အရွယ်ရောက်သောအခါ၌လည်း၊ မွှေးကြိုင်၍တင့်တယ်လှပပေသည်။ ထိုဖုဿတီမင်းသမီးနှင့် သိဉ္စည်းမင်းသားတို့ ထိမ်းမြားလက်ထပ်ပြီးနောက် ခမည်းတော် သိဝိမင်းကြီးက သိဉ္စည်းမင်းသားကို ထီးနန်းမွေပါပေးအပ်သဖြင့် ဖုဿတီသည် တောင်ညာစံဒေဝီဖြစ်လာသည်။ တစ်နေ့သော် မိဖုရားကြီးသည် ရွှေမြို့တော်ကို လှည့်လည်ကြည့်ရှုလိုသော ဆန္ဒရှိသဖြင့် အခြွေအရံများရံလျက် လှည့်လည်လေ၏။ ကုန်သည်များသွားသောလမ်းသို့ရောက်လျှင် မိဖုရားကြီးသည် ရုတ်တရက် ဗိုက်နာလာပြီး လမ်းမပေါ်တွင်ပင် သားတော်တစ်ပါးဖွားမြင်၏။ ထိုသို့ လမ်းပေါ်တွင် မွေးသောကြောင့် ထိုခေတ်သုံးသော စကားဖြင့် ဝေဿန္တရာဟု အမည်ပေးလေသည်။ ထိုည၌ကောင်းကင်တွင် ထိုအခါက ကျက်စားနေသော ဆင်ပျံတစ်ကောင်သည် ဆင်ဖြူလေးတစ်ကောင်ကို ချီလာကာ ရွှေနန်းတော်တင်းကုတ်၌ ချထားခဲ့လေသည်။ သိဉ္စည်းမင်းကြီးက ဘုန်းရှင်ကံရှင်ဖြစ်သော သားတော် ဝေဿန္တရာအား အဖိုးထိုက်တန်သော လည်ရွှဲကို ဆင်မြန်းစေ၏။ ငါးနှစ်သားအရွယ်ရောက်သော အခါ မင်းသားလေးက လည်ရွဲကို ချွတ်၍ အထိန်းတော်အားပေးလေ၏။ အထိန်းတော်လည်း မယူဝံ၍ မင်းကြီးထံ အကျိုးအကြောင်းလျှောက်တင်လေသော် ‘‘ငါ၏ သားတော်ပေးလျှင် အပိုင်ယူခွင့်ပြုသည်။’’ဟု မိန့်လေသည်။ ထိုသို့မိန့်တော်မူပြီး သာ၍ကောင်းသော လည်ရွှဲအသစ်တစ်ကုံး ဆင်စေ၏။ ဤသို့ဖြင့် မင်းသားလေးသည် လည်ရွဲကို ကိုးကြိမ်တိတိလှူလေသည်။ ဝေဿန္တရာမင်းသားသည် အသက်ရှစ်နှစ်အရွယ်သို့ ရောက်သောအခါ ဤသို့တွေးတောလေ၏။ ‘‘ငါ့မျက်စိများကို လည်းကောင်း၊ ငါ့အသွေးအသားများကို လည်းကောင်း၊ ငါ့ဦးခေါင်းကို ပင်လည်းကောင်း လှူရန် အာသာပြင်းပြလိုက်တာ၊ သို့တည်း မဟုတ် ကျေးကျွန်အဖြစ် အလှူခံအံ့ ... ငါသည် ကျွန်အဖြစ် လိုက်သွားမည်တည်း’’ဟူ၍ဖြစ်၏။ ထိုသို့ အကြံပြုနေစဉ် ရွှေမြို့တော်တွင် ထူးဆန်းစွာ ငလျင်တုန်လှုပ်လေသည်။ အသက် ၁၆နှစ် ပြည့်ပြီးသော အခါ မယ်မဒ္ဒီ မင်းသမီးနှင့် ရွှေလက်တော်ဆက်၍ ထိမ်းမြားမင်္ဂလာပြုလေသည်။ ထိုမျှမကသေး ထီးနန်းအရာကိုပင် အပ်နှံခြင်း ခံရလေသည်။ မင်းဖြစ်လျှင် ဝေဿန္တရာသည် အလှူမဏ္ဍပ်ခြောက်ဆောင် ဆောက်စေ၏။ နန်းတွင်း၌ တစ်ဆောင် မြို့လည်၌တစ်ဆောင်၊ မြို့တံခါးလေးခု၌တစ်ဆောင်စီဖြစ်၏။ ခြောက်သိန်းသော တန်ဖိုးရှိ ပစ္စည်းများကို နေ့စဉ်လှူလေသည်။ နောင်အခါ သားတော် ဇာလီနှင့် သမီးတော် ကဏှာစိန်တို့ကို မွေးဖွားလေသည်။ ထိုနှစ်တွင် ကလိင်္ဂရာဇ်တိုင်း၌ မိုးခေါင်၍ သီးနှံများ မအောင်မြင်သဖြင့် ငတ်မွတ်ကြ၏။ ကလိင်္ဂရာဇ် မင်းကြီးလည်း ထုံးစံအတိုင်း မိုးရွာစေရန် ခုနစ်ရက်တိုင်တိုင် အဓိဌာန်ပြု၍ ဥပုသ်ဝင်တော်မူသည်။ သို့သော် မိုးမရွာပေ။ အရပ်ဓလေ့အတိုင်းလည်း နတ်ပသကာ လွန်ဆွဲပွဲများပြုလုပ်လေ၏။ သို့သော် မိုးမရွာချေ။ ထိုအခါမင်းကြီးက၊ ပညာရှိပုရောဟိတ် ပုဏ္ဏားများကို ဆင့်ခေါ်၍ တိုင်ပင်တော်မူ၏။ ပုဏ္ဏားများက ဆင်ဖြူတော်ရှိသော အရပ်၌မိုးကောင်းကြောင်း လျှောက်သောအခါ ဝေဿန္တရာမင်းကြီးထံ အလှူခံရန် အကြံရလေသည်။ ဝေဿန္တရာမင်းကြီးသည် ဆင်ဖြူတော်ကို စီး၍ အလှူတော် မဏ္ဍပ်များကို လှည့်လည်ကြည့်ရှုနေစဉ် ပုဏ္ဏားရှစ်ယောက်ရောက်လာပြီး ဆင်ဖြူတော်ကို အလှူခံရာ ဝေဿန္တရာမင်းသည် ဆင်ဖြူတော်သာမက ဆင်ကကြိုးတန်ဆာပါလှူ၍ ဆင်ဦးစီးကိုပါ ခေတ္တငှားလိုက်လေသည်။ ထိုအခိုက် မဟာပထဝီမြေကြီးသည် ငလျင်ဆတ်ဆတ်လှုပ်လေသည်။ ဤသို့ဆင်ဖြူတော်ကို လှူကြောင်းသတင်းပြန့်သွားလျှင် တိုင်းသူပြည်သားများသည် မင်းကြီးကို အလွန်ဒေါသထွက်ကုန်၏။ ဆူပူနေသည်ကို ကြား၍ ခမည်းတော်သိဝိမင်းကြီးထွက်ကြည့်သော် ဝေဿန္တရာမင်းကြီးအား ထီးနန်းစွန့်ခိုင်းရန် ဆူပူကြလေသည်။ ထိုအခါ ခမည်းတော်လည်း ကတိပေးလိုက်လေသည်။ ဝေဿန္တရာမင်းကြီးနှင့် ဖွားဖက်တော်များသည် ကြီးကျယ်သော ဆင်ဖြူတော် အလှူအတွက် ဝမ်းမြောက်ဝမ်းသာနေကြ၏။ ထိုသို့ ပီတိဖြစ်နေစဉ် ခမည်းတော်လွှတ်လိုက်သော မင်းလုလင် အခစားဝင်လာပြီး ငိုယိုကာ ပြည်သူများက ဝေဿန္တရာမင်းအား ထီးနန်းစွန့်စေလိုကြောင်း တင်လျှောက်၏။ ထိုအခါ ဝေဿန္တရာမင်းသည် သူ၏ ခံယူချက်ကို ထုတ်ဖော်မြွက်ဟ၏။ ‘‘ဆင်ဖြူတော်သည် မည်မျှပင်တန်ဖိုးရှိသည်ထား၊ မည်မျှပင် ရထောင့်ရခဲသည်ထား .... ဤဆင်ဖြူလှူလိုက်လျှင် ဤတိုင်းပြည်အတွက် အကျိုးမဲ့စရာများ ဖြစ်နိုင်မည်လော။ ဖြစ်နိုင်ရင်လည်း တိုင်းပြည်က နှင်ထုတ်က ကျေနပ်စွာပင်လက်ခံသည် ဟု စကားပြန်ချေလော့’’ ဟု ပြောကြားလေ၏။ ထိုသို့ပြော၍ မိဖုရားခေါင်ကြီး မယ်မဒ္ဒီထံသို့ ကြွချီတော်မူသွားပြီး မှာစရာရှိတာမှာကြားလေသည်။ သို့သော် မယ်မဒ္ဒီမှာ ဝေဿန္တရာနှင့် လိုက်မည်ဟုပင် ပြောကြားသော အခါ ဝေဿန္တရာလည်း ခေါ်သွားရန်ဆုံးဖြတ်လိုက်လေသည်။ သားတော်နှင့် သမီးတော် တို့ကို လည်း ခေါ်သွားလေသည်။ လမ်းခရီးတွင် မြင်းအလှူခံနှင့်တွေ့ သော အခါ မြင်းလှူလိုက်ပေသည်။ ထိုအခါ ရထားလုံးတွင် နတ်များ ဖန်ဆင်းထားသော သမင်များရောက်လာလေသည်။ ထို့နောက် ရထားအလှူခံနှင့် တွေ့ရာ ရထားထပ်လှူလေသည်။ ရထားလှူလိုက်သော အခါ သမင်များပျောက်သွားလေသည်။ ဝေဿန္တရာ မိသားစုသည် တောနက်ထဲတွင် နတ်များဖန်ဆင်းသော ရသေ့ဂေဟာ၌ ရသေ့ဝတ်ရန်ဆုံးဖြတ်ကာ အခြွေအရံများကို ပြန်လွှတ်လိုက်လေသည်။ တစ်နေ့တွင် ပုဏ္ဏားတစ်ဦးမှ သားနှင့် သမီးကို အလှူခံရာ လှူလိုက်လေသည်။ ထို့နောက်တွင် သိကြားမင်းသည် ဝေဿန္တရာမင်းကို စမ်းသပ်အံ့ဟု ဆိုကာ ပုဏ္ဏားပုံ ဖန်ဆင်း၍ မယ်မဒ္ဒီအား အလှူခံရာ ဝေဿန္တရာက လှူပြန်လေသည်။ ထိုအခါ သိကြားမင်းက မယ်မဒ္ဒီအား ပြန်ပေး၍ လိုရာဆုတောင်းစေလိုသည်။ သားတော်နှင့် သမီးတော်ကို အလှူခံသွားသော ပုဏ္ဏားသည် ဝေဿန္တရာ၏ ခမည်းတော်ဆီသို့ ရောက်သွားကာ ဆုငွေများထုတ်ယူပြီး အစားများရာမှ စားပိုးနင့်ပြီး သေဆုံးလေသည်။ ထို့နောက်တွင် ကလိင်္ဂရာဇ်တိုင်းပြည်မှ မိုးမှန်နေပြီဖြစ်သဖြင့် ဆင်ဖြူတော်ပြန်လာအပ်လေသည်။ ထိုအခါ ခမည်းတော်သိဝိမင်းကြီးသည် သားတော်ကို ပြန်ခေါ်ရန် တောထဲသို့ အပေါင်းအပါများဖြင့် သွားလေသည်။ ဝေဿန္တရာသည် ခမည်းတော်၊ မယ်တော်၊ သားတော်နှင့် သမီးတော်တို့ကို တွေ့သောအခါ မေ့လဲလေသည်။ အပေါင်းအပါများ အားလုံးလည်းမေ့လဲလေသည်။ ထိုအခါ သိကြားမင်းက မိုးရွာသွန်း၍ သတိပြန်ရစေသည်။ ထို့နောက် ဝေဿန္တရာသည် ရသေ့ဝတ်ချွတ်ပြီး မင်းဝတ်တန်ဆာကို ဆင်၍ ဆင်ဖြူတော်စီးကာ နန်းတော်သို့ ပြန်လိုက်လေသည်။ နန်းတော် ပြန်ရောက်သော အခါ ချုပ်နှောင်ထားသူတို့ကို ဘေးမဲ့ပေး၍ ခုနစ်ရက်တိုင် ပျော်ပွဲရွှင်ပွဲကျင်းပလေသည်။ ပွဲတော်ပြီးသော နေ့တွင် ကောင်းကင်မှ ရတနာရွှေမိုး၊ ငွေမိုးများ ထူးဆန်းစွာ ရွာသွန်းလေသည်။ ဝေဿန္တရာမင်းကြီးသည် ပြည်သူများအား မိမိအိမ်တွင်းရှိ ရတနာတို့အား ယူစေ၍ ကြွင်းသောရတနာတို့အား ဘဏ္ဍာတော်အဖြစ်သိမ်းယူကာ ထိုရတနာတို့ဖြင့် အသက်ထက်ဆုံး အလှူဒါန ပြုလုပ်လေသတည်း။",
      "writer": "credit",
      "moral": "",
      "upload_date": "2024-01-07"
    },
    {
      "id": 7,
      "category_id": 3,
      "title": "စန္ဒကုမာရဇာတ်တော်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "စန္ဒကုမာရဇာတ်တော်သည် ဇာတ်ကြီးဆယ်ဘွဲ့တွင် ခုနစ်ခုမြောက် ဇာတ်တော်ဖြစ်သည်။ ဂေါတမ မြတ်စွာဘုရား ရာဇဂြိုဟ်ပြည် ဝေဠုဝန်ကျောင်းတော်အနီး ဂိဇ္ဈကုဋ်တောင်ယံ၌ သီတင်းသုံးတော်မူစဉ် ဒေဝဒတ်ကို အကြောင်းပြု၍ ဟောကြားတော်မူသည်။ ထိုဇာတ်တော်တွင် သစ္စာ၏ တန်ခိုးကို ထင်ရှားစွာ ဖော်ပြလေသည်။ ပါဠိကျမ်းဂန်များ၌ စန္ဒကုမာရဇာတ်တော်ကြီးကို ခဏ္ဍဟာလဇာတ်ဟု ပြသည်။ ဇာတ်တော်၏ အကြောင်းအရင်းမှာ အောက်ပါအတိုင်း ဖြစ်သည်။\n\nရှေးလွန်လေပြီးသောအခါ ပပ္ဖဝတီပြည်၌ ဝသဝတီမင်း၏သား ဧကရာဇ် အမည်ရှိသောမင်းသည် နန်းစံ၏။ ထိုမင်း၏ သားတော်ကြီးကား စန္ဒကုမာရမည်၍ အိမ်ရှေ့အရာဖြင့် စံရသည်။ ထိုမင်းတွင် ခဏ္ဍဟာလ အမည်ရှိသော ပုဏ္ဏားအမတ်ကြီး တစ်ဦးရှိရာ ထိုအမတ်ကြီးသည် တရားစီရင်ရာ၌ လာဘ်ယူ၍ စီရင်လေ့ရှိသည်။\n\nတစ်ခါသော် အမှုသည် ယောက်ျားတစ်ဦးသည် မတရားသဖြင့် အမှုရှုံးအောင် စီရင်ခြင်းခံရသဖြင့် စန္ဒကုမာရမင်းသားအား တိုင်ကြားရာ မင်းသားသည် နှစ်ဖက်သော အမှုသည်တို့ကို ခေါ်ယူ၍ တရားသဖြင့် စီရင်ပေးသည်။ ထိုအခါမှစ၍ လူအများက မင်းသားကို ကြည်ညိုလျက် အမတ်ကြီးကို ရွံ့မုန်းကြသည်။ အမတ်ကြီးလည်း မိမိသည် မင်းသားကြောင့် ဂုဏ်ပျက်ရသည်ဟု ရန်ငြိုးထားလေသည်။\n\nတစ်နေ့သ၌ ဧကရာဇ်မင်းသည် နတ်ပြည်ကို အိပ်မက်တွင် မြင်သဖြင့် နတ်၏ စည်းစိမ်ကို လွန်စွာရလိုသောကြောင့် အမတ်ကြီး ခဏ္ဍဟာလကိုခေါ်၍ နတ်ပြည်ရောက်ရန် နည်းလမ်းကို မေးသည်။ အမတ်ကြီးလည်း နည်းလမ်းကို မသိစေကာမှ မင်းသားကို သတ်ဖြတ်ခွင့်ရစိမ့်သောငှာ လှည့်ဖြားလည်ဆယ်ဉာဏ်ဖြင့် သားသမီး၊ သူကြွယ်၊ နွား၊ မြင်း စသည်တို့ကို သတ်လျှက် လည်ချောင်းသွေးဖြင့် ယဇ်ပူဇော်ရမည်ဟု ပြောကြားသည်။\n\nမင်းလည်း ယုံကြည်၍ သားသမီး မိဖုရားတို့ကို သတ်ရန် ဆောင်ယူစေသည်။ စန္ဒကုမာရ မင်းသားသည် အမတ်ကြီး၏ အကောက်ကြံပုံကို သိရှိသည့်အလျောက် မိမိတစ်ဦးအတွက် အခြားသူများ မသေရလေအောင် လျှောက်ထားရန် ကြံစည်လျက် မင်းကြီးရှေ့တော်သို့ လိုက်ပါလာခဲ့သည်။\n\nဧကရာဇ်မင်း၏ ယဇ်ပူဇော်ခြင်း အစီအစဉ်ကို ခမည်းတော် မယ်တော်တို့ သိသောအခါ ထိုသို့ပြုခြင်းဖြင့် ငရဲပြည်သို့သာ လားမည်ဖြစ်ကြောင်း၊ ဖျောင်းဖျဆုံးမသည်။ သို့သော် ဧကရာဇ်မင်းလည်း ထိုအဆုံးအမကို ပယ်လေသည်။ ထိုအခါ သားတော် စန္ဒကုမာရ မင်းသားနှင့်တကွ သားမယားများ၊ မှူးမတ်များနှင့် တကွ သားမယားတို့က တစ်လှည့်စီ ငိုကြွေးပန်ကြားကြသည်။ ထိုသို့ပန်ကြားတိုင်း မင်းလည်းစိတ်ညွတ်နူးသဖြင့် ယဇ်ပူဇော်ခြင်း အစီအစဉ်ကို ဖျက်သိမ်းသည်။\n\nသို့ရာတွင် အမတ်ကြီး ကြား၍ မင်းအားလှည့်ဖြား တိုက်တွန်းပြန်သော် မင်းလည်း ယဇ်အစီအစဉ်ကို ပြုမြဲ ပြုပြန်သည်။ အမတ်ကြီးလည်း အခွင့်သင့်ခိုက် မင်းသားတို့အား သတ်ဖြတ်ရန် စီစဉ်လေသည်။ ဤတွင် တစ်နန်းတော်လုံး ပူပန်ငိုကြွေးကြသည်။ တစ်ပြည်လုံးလည်း ပြည်သူပြည်သားတို့၏ ငိုကြွေးသံများဖြင့် ပဲ့တင်ထပ်လေသည်။\n\nနောက်ဆုံးတွင် မင်းသား၏ မယ်တော် ဂေါတမီမိဖုရားသည် သစ္စာသာလျှင် ကိုးကွယ်ရာ ရှိတော့်သည်ဟု အောက်မေ့၍ သစ္စာအဓိဋ္ဌာန်ပြုသည်။ ထိုအခါ သိကြားမင်းသည် မနေသာဘဲ သံလှံတံကို စွဲ၍ မင်းကြီးထံသို့ လာရောက်ကာ ပြစ်တင်မောင်းမဲသည်။\n\nမင်းလည်း ကြောက်ရွံ့၍ မင်းသားတို့ကို လွှတ်သည်။ ပြည်သူအများလည်း အမတ်ကြီးကို ခဲ၊ အုတ်တို့ဖြင့် ပေါက်သဖြင့် အမတ်ကြီးသေသည်။ မင်းကြီးကိုလည်း သတ်ကြမည်ပြုရာ သားတော်က တောင်းပန်သဖြင့် မသတ်ဘဲ ဒွန်းစဏ္ဍားအဖြစ် အဝတ်နွမ်းကိုပေးလျက် နှင်ထုတ်သည်။ စန္ဒကုမာရမင်းသားလည်း ထီးနန်းကို ရရှိသည်။\n\nဇာတ်ပေါင်းသော် ဂေါတမ မြတ်စွာဘုရား၏ လက်ထက်တွင် ခဏ္ဍဟာလ ပုဏ္ဏားသည် ဒေဝဒတ်၊ စန္ဒကုမာရ မင်းသားသည် မြတ်စွာဘုရား၊ မယ်တော် ဂေါတမီ မိဖုရားသည် မယ်တော်၊ မင်းသား၏ မိဖုရား စန္ဒဒေဝီကား ယသော်ဓရာ၊ စန္ဒကုမာရမင်းသား၏သား ဝသုလကား ရာဟုလာ၊ ညီတော် ဝါမဂေါတ္တကား ရှင်မဟာ ကဿပမထေရ်၊ ဘဒ္ဒသေနညီတော်ကား လက်ဝဲရံ ရှင်မောဂ္ဂလ္လာန်၊ ညီတော် သူရိယ ကုလာရကား လက်ျာရံ ရှင်သာရိပုတ္တရာ အသီးသီး ဖြစ်လာသည်။",
      "writer": "credit",
      "moral": "",
      "upload_date": "2024-01-07"
    },
    {
      "id": 8,
      "category_id": 3,
      "title": "မဟောသဓာဇာတ်တော်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "မဟော်သဓာဇာတ်တော်သည် ဇာတ်ကြီးဆယ်ဘွဲ့တွင် ပဉ္စမမြောက် ဇာတ်တော်ဖြစ်သည်။ ဂေါတမ မြတ်စွာဘုရားသည် သဝတ္ထိပြည် ဇေတဝန်ကျောင်းတော်၌ သီတင်းသုံးတော်မူစဉ် ပညာပါရမီတော်ကို အကြောင်းပြု၍ ဟောကြားတော်မူသည်။ ပါဠိကျမ်းဂန်များ၌ မဟော်သဓာ ဇာတ်တော်ကြီးကို မဟာဥမင်္ဂလဇာတ်ဟု ပြသည်။ ထိုဇာတ်တော်ကြီးကို မင်းဘူးမြို့ အရှင်ဩဘာသသည် ကျောင်းတကာ မောင်ဝ၏သား မောင်ထောက်က တောင်းပန်အပ်သည်ဖြစ်၍ ၁၁၄၆-ခုနှစ်တွင် ပါဠိတော်မှ မြန်မာသို့ အပြီးတိုင် ပြုစုတော်မူသည်။\n\nမဟော်သဓာဇာတ်တော်၏ အကြောင်းကား ဤသို့ဖြစ်သည်။ ရှေးလွန်လေပြီးသောအခါ ဝိဒေဟရာဇ်တိုင်း မိတ္ထီလာပြည်၌ ဝိဒေဟရာဇ်မင်းကြီး စိုးစံခဲ့သည်။ ထိုမင်း၌ သေနက၊ ပက္ကုသ၊ ကာမိန္ဒ၊ ဒေဝိန္ဒ အမည်ရှိကြသော အမတ်ကြီး ၄ ဦးရှိသည်။ ထိုပြည်၏ ရှေ့ဖက် ပါစိနယဝမဇ္ဈဂုံးရွာ၌ သီရိဝဍ္ဎနသူဌေး၏ မယား သုမနဒေဝီတွင် မဟော်သဓာ သုခမိန်ဖြစ်မည့် သားငယ်ကို ဖွားမြင်သည်။ ထိုသားငယ်သည် ဖွားစကပင် နတ်ဆေးလုံးကိုကိုင်လျက် စကားပြောသည်။ ထို့ပြင် ဖွားမြင်သည့်အခါတွင်လည်း မိခင်တွင် နာကျင်မှုတစ်စုံတစ်ရာ မရှိ၍ သက်တောင့်သက်သာ ဖွားမြင်သည်။ ထိုဆေးလုံးဖြင့် လူအများ ရောဂါချမ်းငြိမ်းကြရသည်။ ဆေးလုံးကိုစွဲ၍ မဟော်သဓာဟု အမည်မှည့်သည်။ မဟော်သဓာသတို့သားနှင့်အတူ မွေးနေ့ မွေးရက် မွေးချိန်တူညီသည့် ဖွားမြင်ဖက်အယောက်တစ်ထောင်လည်း ရှိ၏။\n\n၇-နှစ်အရွယ်သို့ရောက်သော် မဟော်သဓာ သတို့သားသည် ဆန်းကြယ်သော ဇရပ်တစ်ဆောင်နှင့် ရေကန်တစ်ခုကို စီမံပြုလုပ်သည်။ မဟော်သဓာ မဖွားမြင်ခင်ကပင် မင်းကြီးသည် အိပ်မက် မြင်မက်ထားသည့်အပြင် မဟော်သဓာ၏ ပညာသတင်း ကြားသောကြောင့် မင်းကြီးသည် ပညာရှိခန့်ထားရန် သေနက အမတ်ကြီးကို တိုင်ပင်သည်။ အမတ်ကြီးက ဝန်တိုသဖြင့် ပညာရှိ မဟုတ်သေးကြောင်း တင်လျှောက်သောကြောင့် နန်းတော်သို့ မခေါ်ဆောင်သေးပဲ ငံ့နေရသည်။\n\nမဟော်သဓာ သတို့သားသည် ပါစိနယဝမဇ္ဈိဂုံးရွာ၌ပင် စွန်ချီသော သားတစ်ကို ရအောင် ပြုလုပ်ခြင်း၊ နွားခိုးမှု၊ လည်ရွဲခိုးမှု၊ ခြည်ထွေးခိုးမှု၊ သားခိုးမှု၊ မယားခိုးမှု၊ ရထားခိုးမှု စသည့် ၇ ခုသော အရေးတို့တွင် တရားမျှတအောင် စီရင်သည်။ ထိုသတင်းတို့ကို မင်းကြီးကြားလေသော် သေနကအမတ်ကြီးအား တိုင်ပင်ပြန်သည်။ အမတ်ကြီးက ရှေးနည်းတူ လျှောက်ထားသဖြင့် ဆိုင်းငံ့ခဲ့သည်။ အမတ်ကြီး၏ တင်လျှောက်ချက်အရ မင်းကြီးက ဖြေဆိုစေသော ရှားလှံတံ၏ အရင်းအဖျားကို ရှာစေသည့် ပြဿနာ၊ ဦးခေါင်းခွံ နှစ်ခုကိုကြည့်၍ ယောက်ျားမိန်းမ ခွဲခြားစေသည့် ပြဿနာ၊ မြွေအဖိုအမကို ခွဲခြားစေသည့် ပြဿနာ၊ ဦးခေါင်း၌ ပို့ပါသော သတ္တဝါကို ဆက်စေသည့် ပြဿနာ၊ ပတ္တမြားကို ကြိုးသစ်တပ်စေသော ပြဿနာ၊ နွားလားကို သားဖွားစေသော ပြဿနာ၊ ထမင်းချဉ် ပြဿနာ၊ သဲလွန် ပြဿနာ၊ ရေကန် ပြဿနာ၊ ဥယျာဉ် ပြဿနာတို့ကို အံ့ဩဖွယ် ကောင်းအောင် ဉာဏ်စွမ်းထက်မြက်စွာ ဖြေရှင်းပေးလေသည်။\n\nမင်းကြီးလည်း မဟော်သဓာ၏ ပညာကို ချီးကျူးလျက် နန်းတော်သို့ ခေါ်ယူကာ အကြိမ်ကြိမ် ချီးမြှောက်ပူဇော်သည်။ တခါသော် မင်းကြီး၏ မိဖုရား ဥဒုမ္ဗရဒေဝီသည် မင်းကြီးနှင့်အတူ ထွက်လာတော်မူစဉ် ငယ်လင် သူယုတ်အား မြင်၍ ပြုံးမိသည်ကို မင်းကြီးက အထင်လွဲသဖြင့် သတ်မည်ပြုရာ မဟော်သဓာ သုခမိန်၏ တင်လျှောက်ချက်ကြောင့် အသက်ချမ်းသာရာ ရလေသည်။ ထိုအခါမှစ၍ မဟော်သဓာအား မိဖုရားက မောင်ငယ်အရာထား၍ ချစ်ခင်စွာ ချီးမြှောက်သည်။ မင်းကြီးကလည်း အဿပြာ တစ်သိန်း ပူဇော်လေသည်။\n\nထိုနောက် မဟော်သဓာ သုခမိန်သည် ခွေးနှင့် ဆိတ်ပြဿနာ၊ ပညာနှင့် ဥစ္စာ အမြတ်ပြဿနာ စသည်တို့ကိုလည်း ဖြေကြားသည်။ ယင်းသို့အားဖြင့် မဟော်သဓာသည် အသက် ၁၆ နှစ်သို့ရောက်သော် ဥဒုမ္ဗရဒေဝီလည်း သင့်မြတ်သော သတို့သမီးနှင့် ထိမ်းမြားရန် ပြောရာ မဟော်သဓာက မိမိအလိုက်အလျောက် ရှာဖွေလိုကြောင်းဖြင့် ခွင့်တောင်း၍ အပ်နှင့်ချည်ခင်တို့ကို ဆောင်လျက် ဆင်းရဲသား အပ်ချုပ်သမားအသွင်ဖြင့် ဥတ္တရယဝမဇ္ဈိဂုံးရွာသို့ သွားသည်။\n\nဥတ္တရယဝမဇ္ဈိဂုံးရွာတွင် စည်းစိမ်ပျက်သော သူဌေးဟောင်း လင်မယားတွင် အမရာမည်သော သမီးတယောက်ရှိသည်။ ဇနီးလောင်း အရှာသွားသော မဟော်သဓာသည် အမရာနှင့် လမ်းဝယ်တွေ့ရာ အပြန်အလှန် မေးဖြေ ပညာစမ်းကြပြီးနောက် အမရာ၏ အိမ်သို့ မဟော်သဓာ သွားသည်။ ထိုနောက် အပ်ချုပ်သည်ဟန်ဖြင့် အဝတ်အထည်စုတ်များကို ချုပ်သည်။ ထိုနောက် အမရာ၏ စိတ်နေသဘောထားနှင့် ပညာအဆင့်အတန်းကို အမျိုးမျိုးစုံစမ်းပြီးနောက် နှစ်သက်သဖြင့် မိဖုရားကြီးအား လျှောက်ထား၍ ဆောင်ယူ လက်ထပ်သည်။\n\nထိုနောက် အမတ်ကြီး ၄ ပါးသည် မဟော်သဓာကို မလိုလားသဖြင့် ခိုးသူဖြစ်ဟန် ပရိယာယ်ဆင်၍ မင်းကြီးကို လျှောက်တင်ကြသည်။ မင်းကြီးလည်း လျှောက်တင်ချက်ကို ယုံကြည်၍ အပြစ်ဒဏ်ခတ်ရန် မိန့်မှတ်သဖြင့် မဟော်သဓာသည် တောင်မဇ္ဈိဂုံးရွာသို့ အလွတ်တိမ်းရှောင် ရလေသည်။ ထိုအခါ အမရာသည် မိမိပညာဉာဏ်ဖြင့် အမတ်ကြီး ၄ ဦးတို့ ကြံစည်သော အပြစ်တို့ကို ထင်ရှားစေပြီးလျှင် အမတ်ကြီးတို့အားလည်း အရှက်ရအောင်ပြု၍ မင်းကြီးအား အမှန်ကို လျှောက်ထားသည်။ ယင်းသို့အခါတွင် ထီးချက်စောင့် နတ်သမီးက ပုစ္ဆာ ၄ ရပ်ကို မေးရာ ဖြေနိုင်သူမရှိသောကြောင့် မင်းကြီးသည် မဟော်သဓာအာ ရှာဖွေစေလျက် အိုးထိန်းသည် အိမ်မှ ပြန်၍ ခေါ်ယူကာ ဖြေကြားစေသည်။ မဟော်သဓာ ဖြေဆိုနိုင်သဖြင့် စစ်ဘုရင် သေနာပတိအဖြစ် ချီးမြှောက်ခံရပြန်သည်။\n\nထိုနောက် လျှို့ဝှက်အပ်သော ကိစ္စကို မည်သူ့အားမျှ မပြောရာဟူသော ပြဿနာတွင် သေနက အစရှိသော အမတ်ကြီးတို့ အရေးရှုံးနိမ့်သည်မှ မဟော်သဓာ သုခမိန်သည် ဝိဒေဟရာဇ်တိုင်းကြီးကို ဘုရင့်ကိုယ်စား စီမံခန့်ခွဲလေသည်။\n\nတခါသော် ဥတ္တရာပဉ္စာစာလရာဇ်ပြည်မှ စူဠနီဗြဟ္မဒတ်မင်းသည် အတိုင်းတိုင်း အပြည်ပြည်ကို သိမ်းယူပြီးနောက် မိထ္တီလာပြည်ကို စစ်ပြုသည်။ ဝိဒေဟရာဇ်မင်းသည် မဟော်သဓာ အစီအမံ အဆောင်အရွက်ဖြင့် ရန်သူကို တွန်းလှန်နိုင်သည့်အပြင် နောက်ဆုံး၌ ထိုဗြဟ္မဒတ်မင်း၏ သမီးတော် ပဉ္စလစန္ဒီ မင်းသမီးကို ဥမင်လိုဏ်ခေါင်းတွင်းမှ ဆောင်ယူကာ ဝိဒေဟရာဇ်မင်းကြီးနှင့် လက်ဆက်စေသည်။ စူဠနီဗြဟ္မဒတ်မင်း၏ အတိုင်ပင်ခံ ကေဝဋ်ပုဏ္ဏားသည် မဟော်သဓာအား ပရိယာယ် အရာတွင် မမှီနိုင်ပဲရှိ၍ အရှက်ကြီးစွာ ရလေသည်။\n\nမဟော်သဓာသည် နောင်အခါ စူဠနီဗြဟ္မဒတ်မင်းထံ၌ ခစား၍ အသက်ထက်ဆုံး ကြီးမြတ်သော စည်းစိမ်ကို ခံစားရသည်။",
      "writer": "credit",
      "moral": "",
      "upload_date": "2024-01-07"
    },
    {
      "id": 9,
      "category_id": 3,
      "title": "တေမိယဇာတ်တော်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "မြတ်စွာဘုရားသည် သာဝတ္ထိပြည် ဇေတဝန်ကျောင်းတော်တွင် သီတင်းသုံးတော်မူစဉ် မဟာဘိနိက္ခမ ပါရမီတော်ကို အကြောင်းပြု၍ ဂါထာပေါင်း ၁၂၁ ဂါထာခွဲတို့ဖြင့် တန်ဆာစီခြယ်သော တေမိယဇာတ်တော်ကို ဟောတော်မူသည်။ ဤတေမိယဇာတ်တော်ကြီးကို မင်းဘူးမြို့ လေသာကျောင်းတိုက်၌ သီတင်းသုံးသော မင်းဘူး ဦးဩဘာသ အရှင်သူမြတ်သည် ဒါယကာ မောင်ဝက အဖန်အလဲလဲ တောင်းပန်အပ်သည်ဖြစ်၍ မြန်မာစကားပြေ သက်သက်ဖြင့် ပြုစုရေးသားရာ မြန်မာသက္ကရာဇ် ၁၁၄၈ ခုနှစ် တပို့တွဲလဆန်း ၁၁ ရက်နေ့တွင် ပြီးမြောက်သည်။\n\nထိုတေမိယဇာတ်တော်မှာ အောက်ပါအတိုင်း ဖြစ်သည်။\n\nရှေးလွန်လေပြီးသောအခါ ဗာရာဏသီပြည် ကာသိတိုင်းကို အစိုးရသောကြောင့် ကာသိကရာဇ် အမည်ရှိသော မင်းသည် မင်းပြု၏။ ထိုမင်း၏ မိဖုရားကား မဒ္ဒရာဇ်တိုင်း သာဂလပြည် မဒ္ဒရာဇ်မင်း၏ သမီးတော် စန္ဒာဒေဝီဖြစ်သည်။ ထိုမိဖုရားကြီးမှစ၍ မင်းမောင်းမ အပေါင်းတို့တွင် တစ်ယောက်သော မိဖုရားမောင်းမတို့မျှ သားသမီး မထွန်းကားကြပေ။ ထို့ကြောင့် ဗာရာဏသီ ပြည်သူပြည်သား အပေါင်းတို့သည် ထီးမွေနန်းမွေကို ဆက်ခံရန် သားဆုကို တောင်းပါမည့်အကြောင်း မင်းရင်ပြင်၌ အညီအညွတ် စည်းဝေး၍ ကာသိကရာဇ်အား လျှောက်ထားကြကုန်သည်။ ထို့ကြောင့် မင်းကြီး၏ တစ်သောင်းခြောက်ထောင်သော မောင်းမအပေါင်းတို့သည် မိမိတို့ကိုးကွယ်ရာ နတ်တို့ကို ပူဇော်တင်ကိုး၍ သားဆုကို တောင်းကြကုန်၏။ သို့ရာတွင် စန္ဒာဒေဝီ မိဖုရားကြီး၌သာလျှင် သားဆုပန်သည့် အလိုတော်ပြည့်၍ တေမိယဟူသော အလောင်းတော် မင်းသားသည် ဖွားမြင်လေသည်။\n\nတနေ့သ၌ မင်းကြီးသည် တစ်လသား သားငယ်ကို မိဘတို့၏ ချစ်ခြင်းမေတ္တာ အဟုန်ဖြင့် ရင်ခွင်၌ထား၍ မုတ်တံခါးနန်းရင်ပြင် သဘင်တော် ထီးဖြူရိပ်မှာ စိတ်နှလုံး ချမ်းမြေ့စွာ နေလေသည်။ ထိုအခါ မင်းချင်းတို့သည် ခိုးသူလေးယောက်ကို ဖမ်းယူချီနှောင်၍ မင်းကြီးအား ဆက်လာလေ၏။ ထိုအခါ မင်းကြီးလည်း ခိုးသူတို့ကို အများကြောက်ရွံ့ ထိတ်လန့်အောင် ထင်ရှားစွာ စီရင်ဟု ဆိုတော်မူ၏။ ထိုသို့ ကြောက်မက်ဖွယ်ဆိုသော မင်းကြီးစကားကို တစ်လသားအရွယ် မင်းသားငယ် ကြားသိလေသော် ရှေးဘဝက ဗာရာဏသီပြည်ဝယ် အနှစ်နှစ်ဆယ် မင်းပြုခဲ့သည့် အဖြစ်ကြောင့် နှစ်ပေါင်း ရှစ်သောင်းမျှ ငရဲသို့ လားခဲ့ရသည်ကို ပါရမီအလျောက် ပြန်ပြောင်းအောက်မေ့မိ၍ မင်းပြုရမည့် အခြင်းအရာကို များစွာတုန်လှုပ်မိလေသည်။\n\nထိုအခါ ရှေးက အမိဖြစ်ခဲ့ဖူးသူ ထီးဖြူတော်စောင့် နတ်သမီးသည် တေမိယမင်းသားအား ဆွံ့၊ အ၊ နားပင်း၍ လူခြင်းမတူသော ကာလကဏ္ဏီကဲ့သို့ ဟန်ဆောင်၍ နေရန် အကြံပေးလေသော် တေမိယမင်းသားသည် ထိုအကြံအတိုင်း တစ်ပါးသော သူငယ်များကဲ့သို့ မငို၊ အလိုအလျောက် လက်ခြေတို့ကိုလည်း မယူမသိမ်း၊ မှိန်းမှိန်းရှက်ရှက် အိမ်စက်မွေ့ခြင်းလည်းမရှိ။ နား၊ မျက်စိတူရူ အမြှူအဖျော် မေးခေါ်ငြားလည်း မကြားယောင်သဖွယ် တိမ်းဘက်လှည့်၍ မကြည့်ရှု၊ ပြုစုထိန်းသူတို့ ထားတိုင်းသော ခြေလက်မျက်နှာ ဣရိယာပတ်ဖြင့်သာလျှင် အင်္ဂါသုံးတန်ကို အဓိဋ္ဌာန်မြဲစွာနှင့် ပါရမီဖြည့်တော်မူ၏။\n\nထိုသို့ မင်းသား မတုန်မလှုပ် နေကြောင်းကို အထိန်းတော်တို့ သိလတ်သော် မင်းကြီးအား လျှောက်ထားပြီးလျှင် သုခမိန်တို့ဖြင့် တိုင်ပင်၍ တစ်နှစ်အရွယ်၌ နို့ရည်ဖြင့် အလိုစမ်းခြင်း၊ နှစ်နှစ်အရွယ်၌ မုန့်ခဲဖွယ်ဖြင့် အလိုစမ်းခြင်း၊ သုံးနှစ်အရွယ်၌ သစ်သီးဖြင့် အလိုစမ်းခြင်း၊ လေးနှစ်အရွယ်၌ ကစားဖွယ်ဖြင့် အလိုစမ်းခြင်း၊ ငါးနှစ်အရွယ်၌ ဘောဇဉ်ဖြင့် အလိုစမ်းခြင်း၊ ခြောက်နှစ်အရွယ်၌ မီးဖြင့် အလိုစမ်းခြင်း၊ ခုနစ်နှစ်အရွယ်၌ ဆင်ဖြင့် အလိုစမ်းခြင်း၊ ရှစ်နှစ်အရွယ်၌ မြွေဖြင့် အလိုစမ်းခြင်း၊ ကိုးနှစ်အရွယ်၌ ကချေသဘင်ဖြင့် အလိုစမ်းခြင်း၊ ဆယ်နှစ်အရွယ်၌ သန်လျက်ဖြင့် အလိုစမ်းခြင်း၊ တဆယ့်တစ်နှစ်အရွယ်၌ ခရုသင်းဖြင့် အလိုစမ်းခြင်း၊ တဆယ့်နှစ်နှစ်အရွယ်၌ စည်ကြီးဖြင့် အလိုစမ်းခြင်း၊ တဆယ့်သုံးနှစ်အရွယ်၌ ဆီမီးဖြင့် အလိုစမ်းခြင်း၊ တဆယ့်လေးနှစ်အရွယ်၌ တင်လဲဖြင့် အလိုစမ်းခြင်း၊ တဆယ့်ငါးနှစ်အရွယ်၌ မစင်ဖြင့် အလိုစမ်းခြင်း၊ တဆယ့်ခြောက်နှစ်အရွယ်၌ မီးမယ်ဖြူးဖြင့် အလိုစမ်းခြင်း၊ တဆယ့်ခုနစ်နှစ်အရွယ်၌ ကချေသည်ဖြင့် အလိုစမ်းခြင်းဟူ၍ မင်းအမတ်တို့သည် တေမိယမင်းသား၏ အလိုကို သိရအောင် ဆယ့်ခုနစ်ကြိမ်တိုင်တိုင် အလိုစမ်းကြကုန်၏။ သို့ရာတွင် အမှန်ကို မလျှောက်ထားနိုင်ကြောင်း သိရသော် မင်းကြီးသည် ပုရောဟိတ် ပုဏ္ဏားတို့အား ခေါ်ယူမေးမြန်းပြန်ရာ ပုရောဟိတ်တို့သည် တေမိယမင်းသားအား ကျက်သရေမရှိ သည်ဖြစ်၍ အမင်္ဂလာ အင်္ဂါချို့ယုတ်သော မြင်းရထား၌ တင်စေ၍ သုဿန်တစပြင်၌ မြှုပ်နှံသဖြင့် ဖျောက်ရန်သင့်မည်ဟု ဓမ္မဝတ်ကို မငဲ့ကွက်ပဲ လျှောက်ထားကြသည်။\n\nထိုအခါ မယ်တော် စန္ဒာဒေဝီ မိဖုရားကြီးသည် ရှေးအခါက မိမိလိုရာ ခွင့်တောင်းစေဟူသော အမိန့်ကို မင်းကြီးထံမှ ကတိရရှိပြီးဖြစ်သည့်အတိုင်း သားတော်တေမိယမင်းသား အသက်ချမ်းသာစိမ့်သောငှာ သားတော်အား ထီးမွေနန်းမွေ ပေးအပ်ရန် တောင်းဆိုလေ၏။ မင်းကြီးငြင်းလတ်သော် မိဖုရားလည်း တသက်တာမျှ မင်းအဖြစ်မရလျှင် ခုနစ်နှစ် သို့တည်းမဟုတ် ခုနစ်လ၊ ခြောက်လ၊ ငါးလ၊ လေးလ၊ သုံးလ၊ နှစ်လ၊ တစ်လ၊ ဆယ့်ငါးရက်၊ ခုနစ်ရက် စသည်ဖြင့် တတ်နိုင်သမျှဆုကို ရလေအောင် လျှောက်ထားရာ နောက်ဆုံး၌ တေမိယမင်းသားအား ခုနစ်ရက် ထီးနန်းအပ်လေ၏။ ဤခုနစ်ရက် ထီးနန်းစိုးစံနေစဉ် မယ်တော် စန္ဒာဒေဝီ မိဖုရားသည် တေမိယမင်းသားအား စကားပြောပါရန် တောင်းပန်သည်။ သို့သော်လည်း တေမိယ မင်းသားသည် မယ်တော်တစ်ယောက်ကို မထောက်မထား သနားခြင်း မရှိလေဟန်ဖြင့် အဓိဋ္ဌာန်မပျက်ရအောင် မတုန်မလှုပ်သာလျှင် နေတော်မူသည်။\n\nထိုကြောင့် ခုနစ်ရက်မြောက်သောနေ့တွင် ရထားမှူးသည် တေမိယမင်းသားအား မြေတွင်မြှုပ်အံ့ဟု သုဿန်သို့ ထုတ်လေသည်။ ထိုအခါမှ တေမိယမင်းသားသည် ‘ငါကား အထက်က ပညာစွမ်း၊ ကိုယ်စွမ်းကို ဖုံးလွှမ်းမြှုပ်တိမ် အချိန်အခါ မဟုတ်သဖြင့် ထုတ်ပြခြင်းမပြု၊ ယခုမူကား ပညာနှင့် ကိုယ်အားကို ထင်ရှားစွာ ထုတ်ပြသင့်သောအခါ ရောက်ပြီ’ ဟုယူဆလျက်၊ ရထားမှ မြေသို့သက်ပြီးလျှင် အဝတ်တန်ဆာတို့ကို ဝတ်ဆင်ရန် တောင့်တတော်မူလေ၏။ ထိုတောင့်တချက်အရ ဝိသကြုံနတ်သားက သိကြားမင်းကိုယ်စား ဝတ်လဲတော်ကို ဆက်သရာ ထိုဝတ်လဲတော်ကို ဝတ်၍ ရထားမှူး သုနန္ဒာနှင့် စကားဆိုတော်မူ၏။ ဘုရားလောင်း တေမိယမင်းသားသည် ရထားမှူးအား အဆွေခင်ပွန်းတို့အား မပြစ်မှားထိုက်ကြောင်း မိတ္တပူဇာဒေသနာ ဆယ်ဂါထာဖြင့် တရားဓမ္မဟောပြသည်တွင် ရထားမှူးသည် တေမိယမင်းသား၏ အဖြစ်သနစ်ကိုသိ၍ နေပြည်တော်သို့ ပြန်ပြီးလျှင် မင်းပြုတော်မူပါရန် လျှောက်ထားလေသည်။\n\nတေမိယမင်းသားကား မင်းအဖြစ်ကိုစွန့်၍ ရဟန်းပြုလျက် ချမ်းသာစွာနေမည်ကို ပြောပြ၍ ခမည်းတော်၊ မယ်တော်၊ ဆွေတော်မျိုးတော်တို့အား ကန်တော့လိုက်ကြောင်းကို မှာကြားကာ ရထားမှူးကို နေပြည်တော်သို့ လွှတ်လေသည်။ ရထားမှူးလည်း နေပြည်တော်သို့ ရောက်၍ အကြောင်းစုံကို လျှောက်ထားလေသော် မယ်တော်၊ ခမည်းတော် စသည်တို့သည် ရဟန်းအဖြစ်သို့ ရောက်ပြီးသော တေမိယမင်းသားထံသို့ ကိုယ်တိုင်လိုက်လာကြပြီးနောက် တေမိယမင်းအား မင်းအဖြစ်ကို ယူပါရန် တောင်းပန်လတ်တော် တေမိယမင်းသည် တောထွက်ခြင်း၏ အကျိုးကိုပြ၍ တရားဓမ္မဟောကြားသည်တွင် မယ်တော်၊ ခမည်းတော်မှအစ ဗာရာဏသီ တစ်ပြည်လုံးသည် ဥစ္စာ၊ စည်းစိမ်ဟူသမျှတို့ကို စွန့်လွှတ်၍ တောထွက်ကာ ရဟန်းပြုကြလေသည်။ ထိုမှတစ်ဖန် ဗာရာဏသီ ပြည်သူပြည်သားတို့ ရဟန်းပြုကြသည်ဟူသော သတင်းကို ကြားသိရသော် အနီးအနားရှိ ခုနစ်ပြည်ထောင် မင်းအပေါင်းတို့လည်း တောထွက်၍ ရဟန်းပြုကြလေကုန်သည်။\n\n",
      "writer": "credit",
      "moral": "",
      "upload_date": "2024-01-07"
    },
    {
      "id": 10,
      "category_id": 3,
      "title": "ဇနက္ကဇာတ်တော်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ဇနကဇာတ်တော်ဟု အတိုချုံး၍ ခေါ်ဝေါ်ကြသော မဟာဇနကဇာတ်တော်သည် ဇာတ်ကြီးဆယ်ဘွဲ့တွင် ဒုတိယမြောက် ဇာတ်တော်ဖြစ်၍ မူရင်းပါဠိတော်၌ ဂါထာပေါင်း ၁၈၆ ဂါထာဖြင့် ဖွဲ့ဆိုထားသည်။ မြတ်စွာဘုရားသည် သာဝတ္ထိပြည် ဇေတဝန်ကျောင်းတော်၌ သီတင်းသုံးတော်မူစဉ် တစ်နေ့သ၌ တရားသဘင်ဝယ် အစည်းအဝေးဖြစ်ကြလတ်သော်၊ရဟန်းတို့သည် မြတ်စွာဘုရား၏ နိက္ခမပါရမီ ဖြည့်တော်မူပုံကို ချီးမွမ်းကြလေရာ မြတ်စွာဘုရားသည် ထိုပါရမီကို အကြောင်းပြု၍ မဟာဇနက ဇာတ်တော်ကို ဟောကြားတော်မူလေသည်။\n\nထိုဇာတ်တော်ကြီးကို မင်းဘူးမြို့ အရှင်ဦးဩဘာသသည် လေသာကျောင်း၊ ကျောင်းတကာ မောင်ဝ၏သား ဒါယကာ မောင်ထောက်က တောင်းပန်အပ်၍ ၁၁၄၇ ခုနှစ်တွင် ပါဠိတော်မှ မြန်မာသို့ အနက်ပြန်၍ ပြုစုတော်မူသည်။\n\nဇနကဇာတ်တော်မှာ ဤသို့ဖြစ်သည်။\n\nလွန်လေပြီးသောအခါ ဝိဒေဟရာဇ်တိုင်း မိတ္ထိလာပြည်၍ မဟာဇနက အမည်ရှိသောမင်းသည် မင်းပြုသည်။ ထိုမင်း၌ အရိဋ္ဌဇနကမင်းသား၊ ပေါလဇနကမင်းသား ဟူ၍ သားတော်နှစ်ပါးရှိ၏။ အရိဋ္ဌဇနကမင်းသားအား အိမ်ရှေ့အရာကိုပေး၏။ ပေါလဇနကမင်းသားအား သေနာပတိအရာကို ပေး၏။ မင်းကြီးနတ်ရွာစံသော် အရိဋ္ဌဇနကသည် ခမည်းတော်၏ အရိုက်အရာကို ဆက်ခံစိုးစံ၍ ပေလဇနကသည် အိမ်ရှေ့အရာ၌ တည်လေသည်။ ထိုအခါ ပေါလဇနက အိမ်ရှေ့မင်း၏ အတွင်းကျွန်ယုံဖြစ်သော အမတ်တစ်ဦးသည် မိမိအလို မပြည့်သည်နှင့် မိမိ အရှင်သခင်ပေါ်တွင် အငြိုးထား၍ အရိဋ္ဌဇနက မင်းကြီးထံ စံဝင်ပြီးသော် ဂုံးတိုက်ချောစားလေသည်။ အကြိမ်ကြိမ် ဂုံးချောလေသော် မင်းကြီးလည်း ငါ၏ ညီသည် ငါ့ကို မကောင်းကြံရာ၏ဟု အယူရှိ၍ အိမ်ရှေ့မင်းကို ဖမ်းဆီးစေပြီးလျှင် အနှောင်အဖွဲ့၌ ချထားသည်။\n\nထိုအခါ အိမ်ရှေ့မင်းသည် နောင်တော်အပေါ်၌ မပြစ်မှားမိကြောင်း သစ္စာအဓိဋ္ဌာန်ပြုလေရာ သစ္စာ၏ အာနုဘော်ကြောင့် အနှောင်အဖွဲ့မှ လွတ်လေ၏။ ပေါလဇနကလည်း ဤသို့ အနှောင်အဖွဲ့မှ လွတ်လေသော် ရွာငယ်များကို သိမ်းရုံး၍ လက်နက်ပြုပြီးလျှင် နောင်တော်အား ယခင်က ရန်မလုပ်လိုသော်လည်း ယခု ရန်လုပ်ရတော့မည်ဟု ဆို၍ စစ်ထိုးလေ၏။ ဤသို့ မင်းညီနောင်တို့ စစ်ထိုးရာ နောင်တော် အရိဋ္ဌဇနကသည် အရေးရှုံးနိမ့်၍ နတ်ရွာစံလေသော် အရိဋ္ဌဇနကမင်းကြီး၏ မိဖုရားကြီးသည် မိမိဝမ်း၌ ဘုရားလောင်း မဟာဇနကမင်း၏ သန္ဓေဖြင့်ထွက်ပြေးရာ သိကြားမင်း၏ တန်ခိုးဖြင့် ဒိသာပါမောက္ခ ဆရာကြီးထံ ရောက်လေသည်။ ထိုဒိသာပါမောက္ခ ဆရာကြီးထံ ရောက်သည်တွင် ဘုန်းသမ္ဘာရှင်ဖြစ်သော အလောင်းတော် မဟာဇနကမင်းသားကို ဖွားမြင်လေသည်။\n\nဇနကမင်းသားလည်း အရွယ်ရောက်လတ်သော် မိမိ၏မျိုးရိုးကို မိခင်အား မေးမြန်းရာတွင် မိမိ၏ ဖခမည်းတော်သည် မိတ္ထိလာပြည့်ရှင် အရိဋ္ဌဇနက မင်းကြီးဖြစ်၍ ဦးရီးတော် ပေါလဇနကသည် မိတ္ထိလာပြည်၌ စိုးစံနေကြောင်း သိရှိလေ၏။ ထိုအခါ ဇနကမင်းသားသည် မိမိ ခမည်းတော်၏ အရိုက်အရာ ဖြစ်သော မိတ္ထိလာပြည်ကို သိမ်းယူရန် အကြံဖြစ်သည်။ ဤသို့သိမ်းယူနိုင်ရန် အလို့ငှာ ပင်လယ်ခရီးဖြင့် သင်္ဘောလွှင့်၍ ကူးသန်းရောင်းဝယ်နိုင်စေရန် မယ်တော်အား ခွင့်အကြိမ်ကြိမ်ပန်၍ သင်္ဘောလွင့်ခဲ့သည်။\n\nသို့သော် ဇနကမင်းသား၏ သင်္ဘောသည် ပင်လယ်ခရီး၌ နစ်လေသည်။ ထိုအခါ သင်္ဘောသား ခုနစ်ရာတို့သည် ယောက်ျားတို့၏ လုံ့လကို တစ်စုံတစ်ခုမျှ မပြုဘဲ ငိုကြွေးမြည်တမ်းလျက်ပင် ငါး၊ လိပ်၊ ငမန်းတို့၏ အစာဖြစ်လေကုန်သည်။ ဘုရားလောင်းကား ယောက်ျားတို့၏ လုံ့လဝီရိယကို မလျှော့ဘဲ ခုနှစ်ရက်ပတ်လုံး ပင်လယ်၌ ကူးတော်မူ၏။ ထိုအခါ မဏိမေခလာ နတ်သမီးသည် မနီးမဝေးသော ကောင်းကင်က ကိုယ်ထင်ပြကာ ရပ်လျက် ကောင်းမြတ်သော လုံ့လဖြင့် တည်းကူးသလော၊ မူးရူးသောစိတ်ဖြင့် တည်းကူးသလောဟု စုံစမ်းရန် ‘တစ်ဖက်ကမ်းသို့ မရောက်နိုင်ရာသော ဤမဟာသမုဒ္ဒရာ၌ အပင်အပန်းကူးသဖြင့် အဘယ်အကျိုးထူးကို ရ၍ ကိုယ်ဆန္ဒပြည့်မည် ထင်မြင်ဖွယ်ရှိသောကြောင့် ကြိုးစားအားထုတ်ခြင်းကို ပြုဘိသလော’ ဟု မေး၏။ ထိုအခါ ဘုရားအလောင်းသည် ‘နတ်သမီး ကောင်းစွာအားထုတ်လပ်သော ယောက်ျားတို့၏ လုံ့လသည် အကျိုးမဲ့ ဖြစ်ဖူးသည်မရှိ။ ဤသမုဒ္ဒရာကမ်းကို မမြင်ကာမျှနှင့် အဘယ့်ကြောင့် ယောက်ျားတို့၏ လုံ့လကို လျှော့ထိုက်အံ့နည်း။ ကမ်းကိုမြင်သည်ဖြစ်စေ၊ မမြင်သည်ဖြစ်စေ၊အကျိုးကို မြင်သဖြင့် ငါလုံ့လပြုသည်’ ဟု ဆိုသည်။\n\nထိုအခါ နတ်သမီးသည် ဘုရားလောင်း၏ တရားကို နာလိုသောကြောင့် ပြန်၍ စာနာတတ်လေသော် ဘုရားလောင်းသည် လုံ့လပြုခြင်းကြောင့် ယောက်ျားမှန်လျက်နှင့် အသက်မရှိသော ကျွန်းထင်းကဲ့သို့ လုံ့လမပြုဘဲ နေသည်ဟု အများတကာတို့ အပြစ်မတင်နိုင်စေရန် လုံ့လကို ပြုသင့်ကြောင်း ပြောပြသည့်အပြင် လုံ့လအကျိုးကို လက်ငင်းခံစားရကြောင်း ပြလို၍ ‘ဤသမုဒ္ဒရာ၌ ငါနှင့်အတူ သင်္ဘောပျက်ကျသော ခုနစ်ရာသော သင်္ဘောသားတို့သည် ယောက်ျားတို့၏ လုံ့လချို့တဲ့လေခြင်းကြောင့် ငါး၊ လိပ်တို့၏ အစာသာ ဖြစ်ကြလေကုန်ပြီ။ ငါမူကား ယောက်ျားတို့၏ လုံ့လကို မလျှော့ခြင်းကြောင့် ငါး၊ လိပ်တို့၏ ဘေးမှလွတ်သည့်ပြင် လူသာမန်တို့ မြင်ရခဲသော သင်နတ်သမီးကို ငါမြင်ရ၏။ သင်သနား၍ ငါ့ကို ကယ်ဆောင်ပါလျှင် ငါ၌ အကျိုးရှိလတ္တံ့။ သင်မဆယ်တင်၍ ဤတွင်ပင် ငါဆုံးရသော်လည်း လုံ့လပြုကျိုး ငါ၌ရှိလေပြီ’ ဟူ၍ နတ်သမီး မဆိုသာအောင် ပြန်လှန်ချေပလေသည်။ ထိုစကားကို ကြားလျှင် နတ်သမီးသည် နှစ်သက်သည်ဖြစ်၍ ဘုရားလောင်းတော် ဇနကမင်းသား အလိုရှိရာ မိတ္ထိလာပြည်သို့ ပို့ဆောင်၍ ကျောက်ဖျာထက်၌ သိပ်ထားလေသည်။\n\nထိုအခါ မိတ္ထိလာပြည်၌ကား ဘထွေးတော် ပေါလဇနကမင်း နတ်ရွာစံ၍ ခုနစ်ရက်ရှိနှင့်ပြီး သတည်း။ ပေါလဇနကမင်း၌ သီဝလိဒေဝီဟူသော သမီးတော်သာလျှင် ကျန်ရစ်လေသည်။ ပေါလဇနကမင်းသည် ထီးနန်းဆက်ခံ စိုးစံသည့် ကိစ္စအတွက် နတ်ရွာမစံမီ မှူးကြီးမတ်ရာတို့အား မှာကြားခဲ့သည်ကား ဗိုလ်ခြေတစ်ထောင် တင်နိုင်ချနိုင်သော လေးကို တစ်ယောက်တည်းဖြင့် တင်နိုင်ချနိုင်သော ကာယဗလရှိသူ၊ တစ်ဆယ့်ခြောက်လုံးသော ရွှေအိုးကြီးကို ဖော်ထုတ်နိုင်သော ဉာဏဗလရှိသူ မည်သည့်အမျိုးကိုမဆို သမီးတော် သီဝလိဒေဝီ နှစ်သက်သည်ရှိသော် ထီးနန်းအပ်နှင်းလေ ဟူ၍ဖြစ်သည်။\n\nထိုမှာကြားချက်အရ မင်းသမီးနှင့် ထိုက်တန်ရာကို ရှာကြံ၍ မရနိုင်လတ်သော် မှူးမတ်တို့သည် မင်းလောင်းရှိရာသို့ အဓိဋ္ဌာန်ဖြင့် ဖုတ်သွင်းရထား လွှတ်လေသည်။ ထိုအခါ ရထားသည် ဘုရားလောင်း ဇနကမင်းသား စက်တော်ခေါ်ရာ မင်္ဂလာကျောက်ဖျာ၌ ရပ်တန့်လေသည်။ ထို့ကြောင့် မှူးကြီးမတ်ရာ သေနာပတိတို့သည် ပုရောဟိတ်၏ အကြံပေးချက်အရ ဘုန်းရှင် သမ္ဘာရှင် ဖြစ်မဖြစ်ကိုလည်းကောင်း၊ ပေါလဇနကမင်း မိန့်မှာခဲ့သည့်အတိုင်း ကာယဗလ၊ ဉာဏဗလ ရှိမရှိကိုလည်းကောင်း စမ်းသပ်ပြီးသော် အလောင်းတော် ဇနကမင်းသားအား မိတ္ထိလာပြည်၏ ထီးနန်းကို သီဝလိဒေဝီ မင်းသမီးနှင့်တကွ အပ်နှင်းလေသည်။\n\nဤသို့ဖြင့် မဟာဇနကမင်းနှင့် သီဝလိဒေဝီ မိဖုရားတို့သည် မင်း၏စည်းစိမ်ဖြင့် တင့်တယ်စွာ စံနေတော်မူကြသည်။ တစ်နေ့သောအခါ ဥယျာဉ်တော်သို့ ထွက်တော်မူသည်တွင် မဟာဇနကမင်းသည် သရက်ပင် နှစ်ပင်၏ ဥပမာကို ကြည့်၍ ဤအပင်ကား အသီးမသီးသောကြောင့် စိမ်းစိမ်းလတ်လတ် ညိုဖတ်သော ခက်ရွက်ဖြင့် နှစ်သက်ဖွယ် ပြကတေ့အတိုင်းရှိသည်။ ဤအပင်ကား အသီးသီးခြင်းကြောင့် ဖျက်ဆီးတတ်သော သူနှင့် ဆက်ဆံသည်ဖြစ်၍ ပြကတေ့အတိုင်း မတည်ရ။ ဤပြည်စည်းစိမ်သည်လည်း ရန်သူနှင့် ဆက်ဆံခြင်းကြောင့် အသီးသီးသော သရက်ပင်နှင့်တူသည်။ ရန်သူ မဆက်ဆံသော စည်းစိမ်ကိုရှာလျှင် ရသေ့ရဟန်း၏ အဖြစ်သည်သာ ရန်သူနှင့် မဆက်ဆံသောကြောင့် အသီးမသီးသော သရက်ပင်နှင့်တူ၏ ဟူ၍ နေက္ခမဝိတက်ဖြင့် အကြံတော်ရရှိပြီးလျှင် ရဟန်းအဖြစ်ကို တောင့်တ၍ တောထွက်တော်မူသည်။ ထိုအခါ သီဝလိဒေဝီနှင့်တကွ မိဖုရား ခုနစ်ရာတို့သည် မဟာဇနကမင်း၏ နောက်သို့လိုက်ပါလျက် တောမထွက်ရလေအောင် အမျိုးမျိုးသော ပရိယာယ်တို့ဖြင့် တားမြစ်ကြကုန်သည်။\n\nထိုအခါ ဘုရားလောင်းအား နာရဒရှင်ရသေ့နှင့် မိဂါဇိန်ရှင်ရသေ့တို့က ငါးပါးအာရုံ ကာမဂုဏ်တို့ကို ဖြတ်၍ တစ်ယောက်တည်းချင်း ကမ္မဋ္ဌာန်းကို ရှေးရှုသော ရဟန်းတို့၏ဘဝကို ညွှန်ပြ ဩဝါဒ ပေးတော်မူသည်။ သို့သော် သီဝလိဒေဝီနှင့်တကွ မိဖုရား မောင်းမ မိဿံတို့သည် အလောင်းတော် ဇနကမင်း၏ နောက်သို့လိုက်ပါမြဲ လိုက်ပါလျက်ရှိရာ လက်ကောက် နှစ်ဆင့်ဝတ်ရာ၌ အသံဖြစ်၍ လက်ကောက်တစ်ဆင့် ဝတ်ရာ၌ အသံမဖြစ်သည့် ဥပမာကိုလည်းကောင်း၊ မျက်စိတစ်ဖက်ကို မှိတ်လျက် တစ်ဖက်ဖြင့် ကြည့်၍သာ မြားကို ဖြောင့်၍ရသော ဥပမာကိုလည်းကောင်း၊ ဖြတ်အပ်ပြီးသော ဖြူဆံမြက်ပင်မှ မြက်ညွန့်ကို ထိုအပင်၌ တစ်ဖန်ပြန်ဆက်၍ မရကောင်းသော ဥပမာကိုလည်းကောင်း အလောင်းတော် ဇနကမင်းသည် သီဝလိဒေဝီ မိဖုရားအား ပြလေသည်တွင်မှ မိဖုရားနှင့်တကွသော အမတ်တို့သည် ဘုရားလောင်းထံသို့ ဆက်၍ မလိုက်တော့ဘဲ ပြည်တော်သို့ ပြန်ကြလေကုန်သည်။ ထိုနောက် မိဖုရားကြီးသည် သားတော် ဒီဃာဝု မင်းသားအား ထီးနန်းအပ်၍ မိမိကိုယ်တိုင် ရဟန်းပြုလေသည်။\n\nဤမဟာဇနက ဇာတ်တော်၌ နိက္ခမပါရမီကို အဓိကထား၍ မြတ်စွာဘုရား ဟောကြားတော်မူသည် ဖြစ်သော်လည်း ဝီရိယပါရမီ ဖြည့်တင်းပုံကိုလည်း ပြဆိုထားသည်။",
      "writer": "credit",
      "moral": "",
      "upload_date": "2024-01-07"
    },
    {
      "id": 11,
      "category_id": 1,
      "title": "ရွှေပေးတဲ့ မြွေကြီး",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်ခါတုန်းက ဟရိဒတ္တဆိုတဲ့ ဗြဟ္မဏ ပုဏ္ဏားတစ်ယောက် ရှိသတဲ့။ သူက လယ်လုပ်စားတယ်။ ဒါပေမယ့် လယ်ကအကျိုးမပေးတော့ တယ်ပြီး ဆင်းရဲသတဲ့။ တစ်နေ့ကျတော့ တစ်နေ့လုံး လယ်ထဲမှာ တကုန်းကုန်းနဲ့ အလုပ်လုပ်ပြီး မောမော ရှိတာနဲ့ လယ်ကန်သင်းက သစ်ပင်ရိပ်ကိုဝင်ပြီး တစ်မှေ လောက် အိပ်လိုက်ပါ ဦးမယ်လို့ လှဲလိုက်တာကို ။ လှဲလိုက်ရုံရှိသေ တယ် အနားမှာရှိတဲ့ ခြတောင်ပို့ကြီးက မြွေကြီးတစ်ကောင် ပါးပျဉ်းကြီး ခွက်ပြီး ထွက်လာတာကို မြင်ရသတဲ့။ အဲဒီတော့ ပုဏ္ဏာ ကြီးက တွေ မိသတဲ့။ ဧကန္တ ဒီမြွေကြီးဟာ လယ်စောင့်နတ်ကြီ ဖြစ်မှာပဲ။ သူ့ကို ငါ တစ်ခါမှ နွားနို့တစ်ဇွန်း မုန့်ချိုတစ်ယှက် မပူဇော်မိဘူ ၊ ဒါကြောင့်လည်း ငါ .. ဆင်းရဲနေတာ ထင်ပါရဲ့၊ တစ်ခါတည်း သွားပြီး နတ်ကြီးကို ပူဇော်ဖို့ စီစဉ်မှ ဖြစ်တော့မယ် လို့ တွေးမိသတဲ့။\n\nဒီလိုတွေ မိပြီ ချက်ချင်းပဲ လှဲနေရာက ထ။ တဲကိုပြန်။ ကြေးခွက်တစ်ခု ထဲကို နွားနို့တွေလောင်းထည့်ပြီး ခြတောင်ပို့ဆီကို သွားတာပဲတဲ့။ ရောက်တော တောင်ပို့ ခြေရင်းမှာ နွားနို့ခွက်ကိုချပြီး လယ်စောင့်နတ်ကြီးကို ခေါ်တာပေါ့။\n\n“အို၊ အရှင် လယ်စောင့်နတ်မင်း၊ ကျွန်တော်တို့ အမိုက်အမဲမို့ လယ်စောင်နတ်ကြီး ဒီတောင်ပို့မှာနေတာကို သတိမထားမိပါ၊ အခုမှ သိရလို့ နွားနို့ဖြူစင် ပုလဲသွင်ကို ခွက်တွင်လောင်း၍ ပူဇော်ပါသည် အရှင်နတ်မင်း၊ သုံးဆောင်ပါလော့၊ သုံးဆောင်ပါလော့” လို့ ပြောသတဲ့။ အဲဒီလို ပြောပြီး ကြေးခွက်ကို ထားခဲ့သတဲ့။\n\nနောက်တစ်နေ့ မိုးလင်းတော့ ခြတောင်ပိုကို ပုဏ္ဏားကြီး သွားကြည့်တာ ပေါ့။ ကြည်တော့လေ နွားနို့ခွက်ထဲမှာ နွားနို့ မရှိတော့ဘူးတဲ့။ ဒါပေမယ့် ရွှေမန်ကျည်းတောင့်တစ်တောင့်ကို တွေ့ ရသတဲ့။ အဲဒီနေ့ကစပြီး ပုဏ္ဏားကြီး ဟာလေ နေ့တိုင် နေ့တိုင်း ခြံထဲက နွားမကြီးကို နို့ညှစ်၊ ကြေးခွက်ကြီးကို ပြောင်အောင်တိုက်၊ နွားနို့တွေနဲ့ လယ်စောင့်နတ်ကြီး ပူဇော် လုပ်နေတာပဲတဲ့။ ရွှေမန်ကျည် တောင်ကိုလည်း တစ်နေ့တစ်တောင့် ရနေတာပဲတဲ့။ အဲဒီလိုနဲ့ တစ်နေ့ကျတော့ ပုဏ္ဏာ ကြီးဟာ တခြားရွာကို ခရီးထွက်စရာ\n\nရှိလို့ သူ ့သားကို နွားနို့နဲ့ နတ်ပူဇော်ဖို့ တာဝန်ပေးခဲ့သတဲ့။ သားကလည်း အဖေမှာတဲ့အတိုင်း ညနေကျတော့ နွားနို့ခွက်ကိုယူ၊ တောင်ပို့ခြေရင် မှာ ချ၊ အိမ်ပြန်။ နောက်တစ်နေ့ မိုးလင်းတော့ သွားကြည့်သတဲ့။ သွားကြည့်တော့ ရွှေမန်ကျည် တောင့်ကိုတွေ့တာပေါ့။ ဒီတော့ သူ စဉ်းစားသတဲ့။ ဧကန္တ ဒီတောင်ပို့ထဲမှာ ရွှေမန်ကျည်းတောင့်တွေ အများကြီး ရှိမှာပဲ။ မြွေကို သတ် ရရင် ရွှေတွေကို ငါ အကုန်ရမှာပေါ့လို့ လောဘထွက်ပြီး စဉ်းစားမိသတဲ့။ စဉ်းစားမိတဲ့အတိုင်းပဲ နောက်တစ်နေ့ညနေ နွားနို့ခွက် လာချတဲ့ အခါမှာ ပုဏ္ဏားသားဟာ တဲကိုမပြန်ဘဲ တောင်ပို့အကွယ်က ချောင်းနေ သတဲ့။ မြွေကြီး ထွက်လာတော့ ရုတ်တရက် တင်းပုတ်ကြီးနဲ့ ထုလိုက်သတဲ့။ ဒါပေမယ့် ကံကောင်း ထောက်မလို့ မြွေကြီး ကို မထိဘူးတဲ့။ မြွေကြီးလည်း အမျက်ချောင်းချောင် ထွက်လာတာနဲ့ ပါးပျဉ်းကြီး ထောင်တဲ့ပြီး ပေါက်လိုက်တာ ပုဏ္ဏားသားဟာ တစ်ခါတည်း မြေပေါ်ကို ဗုန်းဗုန်းလဲပြီး သေပွဲဝင်ပါ လေရောတဲ့။ အဲဒီအခါ ဆွေမျိုးသားချင်းတွေလည်း စုဝေးလာရောက်ကြပြီး ပုဏ္ဏား ထုံးစံအတိုင်း ပုဏ္ဏာ သား အမိုက်ကို မီးသင်္ဂြိုဟ်လိုက်ကြတာပေါ့လေ။ နှစ်ရက်လောက်ကြာတော့ ပုဏ္ဏားကြီး ခရီးသွားရာက ပြန်လာတယ်။ သူ့ရဲ့သား အဖြစ်သနစ်အကြောင်းကို ကြာ တော့ ပုဏ္ဏားကြီးဟာ အများကြီး ပူဆွေးဒုက္ခ ရောက်ရတာပေါ့လေ။ ဒါပေမယ့် တစ်နေ့ကျတော့ ပုဏ္ဏားကြီး ဟာ နွားနို့ခွက်ကြီးကိုယူပြီး ခြတောင်ပို့က လယ်စောင့်နတ်ကြီးကို ချီးကျူး ပူဇော်ပြန်သတဲ့။ ပုဏ္ဏားကြီးက ဘယ်လိုချီးကျူ ပေမယ့် မြွေကြီးဟာ ရုတ်တရက် ထွက်မလာဘူး။ အတော်ကြာကြာ အထပ်ထပ်ချီးကျူး တော့မှ မြွေကြီးဟာ တွင်းဝက ခေါင်းကလေးပြုပြီး ပုဏ္ဏားကြီးကို စကားဆိုသတဲ့။\n\n“ဟယ် ပုဏ္ဏားမိုက်၊ အသင် ယခု ငါ့ထံလာတာဟာ လောဘက တိုက်တွန်းလို့ လာတာပဲ၊ သားသေတာကိုတောင် သတိမရနိုင်ဘူး၊ ယနေ့က စပြီး အသင်နဲ့ငါဟာ မိတ်ဆွေခင်ပွန်း မဟုတ်တော့ဘူး ဆိုတာကို မှတ်လိုက် ပါတော့၊ အသင်ရဲ့သားဟာ ငယ်ရွယ်သူမို့ ငါ့ကို တင်းပုတ်နဲ့ထုပြီး သတ်ဖို့ရန်ကြံစည်တယ်၊ ငါလဲ အမျက်ထွက်လို့ ပေါက်သတ်လိုက်တယ်၊ ဒီတော့ ငါက တင်းပုတ်ကြီးကို မေ့နိုင်ပါ့မလား၊ အသင်ကော သားဆုံ တာကို မေ့နိုင်ပါ့မလား”\n\nအဲဒီလို ပြောပြောဆိုဆိုနဲ့ မြွေကြီးဟာ ပုဏ္ဏားကြီးကို ပုလဲတစ်လုံး ပေးပြီး တွင်းထဲကို ဝင်သွားရောတဲ့။ မဝင်ခင် မှာလိုက်သေးသတဲ့။ *ပုဏ္ဏာ ကြီ ၊နောက်ကို မလာနဲ့တော့” လို့ မှာလိုက်သေးသတဲ့။ ပုဏ္ဏာ ကြီးလည် ဝမ် နည် ပက်လက်နဲ မလိမ္မာတဲ့ သားမိုက်ကို ကျိန်ဆဲပြီး ပြန်သွာ ရရှာသတဲ့။\n\n[ အိန္ဒိယပုံပြင် ။ ။ မေ၊ ၁၉၆၁ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 12,
      "category_id": 1,
      "title": "လူမိုက် ကံကောင်း",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်ခါတုန်းက အိန္ဒိယပြည် ရွာလေးတစ်ရွာမှာ ပုဏ္ဏားတစ်ယောက်ရှိသတဲ့။\n\nအဲဒီ ပုဏ္ဏားဟာ ဉာဏ်လည်းမရှိဘူ ၊ ပိုက်ဆံလည်း မရှိဘူး ။ ဒါပေမယ့် သားသမီ တွေတော့ အများကြီးရှိသတဲ့။ ဒီတော့ သူတို့လင်မယား မိသားတစ်စုဟာ တစ်ရွာဝင် တစ်ရွာထွက်နဲ့ အရပ်လေ မျက်နှာကိုလှည့်ပြီး တောင်းစားရ တာပေါ့။ ဒီလို လှည့်လည် တောင်းစားရင်း မြို့ကြီးတစ်မြို့ကို ရောက်သွား တော့ သူဌေးကြီး တစ်ဦ အိမ်မှာ အလုပ် ဝင်လုပ်ကြသတဲ့။ သူ ့သားသမီး တွေက သူဌေးကြီးရဲ့ နွားတွေကို ကျောင်းကြရတယ်။ သူ ့မိန်းမက သူဌေး ကြီးရဲ့ အိမ်တွင် အလုပ်တွေကို လုပ်ရတယ်။ သူကတော့ သူဌေးကြီး လက်တိုလက်ရှည်ခိုင် ရတဲ့ လက်ပါးစေအနေနဲ့ အမှုထမ်းရသတဲ့။ တစ်နေ့ကျတော့ သူဌေးကြီး သမီးကို မင်္ဂလာဆောင်တဲ့ မင်္ဂလာပွဲကြီး ကို ကျင်းပသတဲ့။ မင်္ဂလာပွဲကြီးမှာ သတို့သမီး၊ သတို့သား နှစ်ဦးနှစ်ဖက် က ဆွေတွေမျိုးတွေ အပေါင်းအသင်းတွေဟာ ဝင်ကြ၊ ထွက်ကြ၊ စားကြ သောက်ကြနဲ့ အင်မတန် ပျော်စရာကောင်းတာပေါ့။ လက်ပါးစေပုဏ္ဏားလည်း သူဌေးကြီးက သူ့ကို ခေါ်ပြီး ကျွေးလိမ့်မယ် မွေးလိမ့်မယ်ထင်ပြီး သူ့ ့လျှာ\n\nက သွားရည်တများများနဲ့ ဖြစ်နေရှာသတဲ့။ ဆီဦးထောပတ်နဲ့လုပ်ထားတဲ့မုန့်တွေကိုလည်း လည်မျိုခိုက်အောင် စားလိုက်မဟဲ့လို့ ပါးစပ်တပြင်ပြင် လျှာတလျှပ်လျှပ်နဲ့ ဖြစ်နေရှာသတဲ့။ ဒါပေမယ့် သူဌေးကြီးက သူ့ ့ကိုလည်း သတိမရဘူး။ သူ ့အိမ်သားတွေကိုလည်း မေ့ထားသတဲ့။\n\nဒီတော့ ပုဏ္ဏားလည်း စိတ်ပျက်တာပေါ့လေ။ အဲဒါနဲ့ ညကျတော့ သူ့ မိန်းမကို ပြောသတဲ့။ “ရှင်မရယ်၊ ကျုပ်တို့က ဉာဏ်လည်း မရှိ၊ ပိုက်ဆံလည်းမရှိ၊ ဒီတော့ ဘယ်သူကမှ ကျုပ်တို့ကို လူရာမသွင်းဘူး၊ ခိုင်းစရာရှိရင်တော့ ခိုင်းပါရဲ့၊ ပေးစရာ ကျွေးစရာရှိရင်တော့ ကျုပ်တို့ကို မေ့ထားကြတာပဲ၊ ဒီတော့ ကျုပ် အကြထုတ်ကြည့်တယ်၊ ကျုပ်ဟာ ဗေဒင်တွက်တတ်တယ်လို့ ဆိုရင် လူတွေ ရိုသေလာကြလိမ့်မယ်၊ အဲဒါကြောင့် ကျုပ်က ဗေဒင် တတ်ချင်ယောင်ဆောင်မယ်၊ ရှင်မက အခွင့်သာရင် သူဌေးကြီးကို ကျုပ် ဗေဒင်တတ်ကြောင်း ပြောပြပါ၊ ဟုတ်ကဲ့လား” လို့ ခိုင်းသတဲ့။\n\nအဲဒီလို အကြံထုတ်ပြီး ပုဏ္ဏားဟာ အိမ်ထဲက တိတ်တိတ်ထွက်သွား တယ်။ မင်္ဂလာဆောင်အိမ်မှာ လူတွေ အိပ်မောကျလို့ ငြိမ်နေတာကိုသိရ တော့ မြင် ဇောင် ကို ဝင်တဲ့ပြီး သူဌေးကြီးရဲ့သားမက် သတို့သားစီးလာတဲ့ မြင် ကို ဆွဲထုတ်သွားသတဲ့။ အိမ်နဲ့ အတော်ဝေးဝေးကိုရောက်တော့ မြင်းကို လူကွယ်ရာတစ်နေရာမှာ အသာကလေး ဝှက်ထားလိုက်သတဲ့။ မနက်ကျ တော့ သတို့သားရဲ့မြင်း ပျောက်တယ်ဆိုတော့ ရှာလိုက်ကြတာ နှံ့နေတာပဲ။ ဒါပေမယ့် မတွေ့ကြဘူးတဲ့။ မင်္ဂလာဦးအခါမှာ မြင် ပျောက်တယ်ဆိုတော့ နိမိတ်မကောင်းဘူးဆိုပြီး သူဌေ ကြီးလည်း စိတ်အင်မတန်ညစ်တယ်။ အဲဒီအခါ မှာ ပုဏ္ဏားရဲ့ မယားက သူဌေးကြီး ဆီကိုလာပြီး ပြောတာပေါ့လေ။ “အရှင် သူဌေးကြီး၊ ကျွန်တော်မရဲ့ယောက်ျားဟာ ဗေဒင်သုံးပုံ တတ်ပါတယ်၊ ပစ္စည်းပျောက် ဟောရမယ်ဆိုရင်လည်း ပထမတန်းပါပဲ၊ မယုံရင် မေးကြည့်ပါ၊ မမှန်ရင် လက်ဖြတ်ခံနိုင်ပါတယ်” လို့ ပြောသတဲ့။\n\nဒီတော့ သူဌေးကြီးက ပုဏ္ဏားကြီးကို ခေါ်တာပေါ့။ ပုဏ္ဏားကြီးကလည်း ဟန်ကြီးပန်ကြီးနဲ့ “မနေ့ကတော့ ကျွန်တော့်ကို သတိမရဘူး၊ ဒီနေ့ မြင်း ပျောက်တောမှ ကျွန်တော့်ကို ခေါ်တာပေါ့လေ” လို ပြောသတဲ့။ သူဌေးကလည် လေချိုကလေးသွေးပြီး “အေးကွယ်၊ မတော်လို့မေသွားတာပါ၊ စိတ်မရှိပါနဲ့၊ မြင်းပျောက်တဲ့ အကြောင်းကို ဟောစမ်းပါဦး” လို့ပြောသတဲ့။ အဲဒီအခါမှာ ပုဏ္ဏားဟာ ဟန်တစ်လုံး ပန်တစ်လုံးနဲ့ မြေကြီးပေါ်ကို လက်ညှို ထောက်ပြီး ဟိုခြစ် ဒီခြစ် ဗေဒင်တွက်ချင်ယောင် ဆောင်တာပေါ့။ ပြီးတော့မှ ဣန္ဒြေ ကြီးကြီးထားပြီး ဟောတာကိုး။ “အင်း၊ ဗေဒင်သုံးပုံရဲ့ အလိုအားဖြင့်ဆိုလျှင် သတို့သား၏ မင်္ဂလာမြင်းကို ခိုးသူတို့သည် အကာလ ညအခါတွင် ခေါ် ဆောင်သွား၍ ဤအရပ်မှ မြောက်ဖက်မျက်နှာရွာစည်းရိုး ချုံကွယ်တွင် ဖုံးဝှက်ထား ကြပါသတဲ့၊ နေမဝင်ခင် သွားရောက်ယူဆောင်ပါမှ ကိုယ့်မြင်း သည် သူ့ ့မြင်း မဖြစ်မည့်ကိန်း ရှိပါသတဲ့ သူဌေးကြီး” လို့ ဟောတာကို ။ ဟောတဲ့အတိုင်းပဲ သွားရှာကြတော့ မြင်းကို တွေ့ကြတာပေါ့။ အဲဒီတော့ လူတွေက ပုဏ္ဏားကို ချီးမွမ်းကြသတဲ့။ သူဌေးကလည်း လက်ပါးစေအဖြစ် မထားတော့ဘဲ ပညာရှိကြီး အနေနဲ့ ကျွေးမွေးပြုစုထားသတဲ့။\n\nတစ်နေ့ကျတော့ ရှင်ဘုရင်ကြီးရဲ့ နန်းတော်ထဲက ကျောက်သံ ပတ္တမြား တွေကို လူခိုးလို့ ပျောက်ပါလေရောတဲ့။ သူခိုးကို လိုက်လံစုံစမ်းလို့ မရတော့ ရှင်ဘုရင်ကြီးက ပုဏ္ဏားကိုခေါ်ပြီး ဗေဒင်တွက်ခိုင်းတာပေါ့။ ဒီတော့ ပုဏ္ဏားဟာ အကြံရခက်တာနဲ့ “မနက်ဖန် မိုးသောက်ခါမှ မင်္ဂလာရှိတဲ့အချိန် မှာ ဟောပါရစေ ဘုရား” လို့ လျှောက်ထားသတဲ့။ အဲဒီအခါ ရှင်ဘုရင်ကြီးက ပုဏ္ဏာ ကို အဆောင်တော် တစ်ခုထဲမှာ နေစေသတဲ့။ အစောင့်အကြပ်တွေ ကလဲ အပြင်ဘက်က စောင့်နေကြတာပေါ့။ တတ်ချင်ယောင်ဆောင်နေတဲ့ ပုဏ္ဏားလည်း အများကြီး စိတ်ညစ်တာပေါ့လေ။\n\nအဲဒီ နန်းတော်ထဲမှာ အပျိုတော်တစ်ယောက်ရှိသတဲ့။ သူ ့နာမည်က ကုလားလို ‘မိရှာ” လို့ ခေါ်တယ်။ မြန်မာလိုတော့ “မယ်လျှာ” ပေါ့။ ပါးစပ် ထဲက လျှာပေါ့။ လက်စသပ်တော့ နန်းတွင်းက ကျောက်သံပတ္တမြားတွေကို ခိုးတာက သူကို ။ အခု ပညာရှိ ပုဏ္ဏာ ကို ရှင်ဘုရင်က ခေါ်ပြီး မေးတယ် ဆိုတော့ မယ်လျှာလည်း စိမ့်ပြီး ကြောက်လာတာပေါ့။ အဲဒါကြောင့် ပုဏ္ဏားနေတဲ့ အဆောင်တော်နားကိုသွားပြီး တိတ်တိတ်ခိုး ချောင်းသတဲ့။ အဲဒီအခိုက်မှာ ဆီဦးထောပတ် ကြိုက်တတ်တဲ့ သူ့လျှာကို ပုဏ္ဏားက အပြစ်တင်နေတာကိုး။\n\n‘ဟဲ့ လျှာ၊ ဟဲ့ လျှာ၊ ဒီတစ်ခါ သေရွာသွားဖို့ ပြင်ပေတော့” လို့ ထပ်ပြန် တလဲလဲ ရွတ်ဆိုပြီး အပြစ်တင်နေသတဲ့။ အဲဒါကို အပျိုတော် မယ်လျှာက ကြားတော့ “ငါ ခိုးတာကို သိသွားပါပြီ” ဆိုပြီး အဆောင်တော် ထဲကို ကြောက်ကြောက်လန့်လန့်နဲ့ ဝင်သတဲ့။ ရောက်တော့ ပုဏ္ဏားကြီး ခြေထောက်ကို ဖက်ပြီး ငိုတာပေါ့။ “အို၊ ပုဏ္ဏာ ကြီး၊ ကျောက်သံပတ္တမြား တွေကို ကျွန်တော်မ ခိုးမိတာ မှန်ပါတယ်၊ ဥယျာဉ်တော်ထဲက သလဲပင် အောက်မှာ မြှုပ်ထားပါတယ်” လို့ ဖွင့်ပြောတာပေါ့။\n\nအဲဒီတော့ ပုဏ္ဏားက ဟန်တစ်လုံး ပန်တစ်လုံးနဲ့ “အို၊ ငါ အကုန်သိပါ တယ်၊ ပြောနေဖို့ မလိုပါဘူး၊ ငါက အရင်ကဖြစ်လာတာကိုလည်း သိတယ်၊ အခုဖြစ်တာကိုလည်း သိတယ်၊ နောက်ဖြစ်မှာကိုလည်း သိတယ်၊ အခု မယ်မင်းက ရှိခို တောင်းပန်နေတာမို့ မယ်မင်းကို အပြစ်လွှတ်မယ်၊ ငါ့ကိုသာ ရှိသမျှ ငွေကလေး ၊ ရွှေကလေးနဲ့ ကန်တော့” လို့ ပြောသတဲ့။ အဲဒီလိုနဲ့ ရှင်ဘုရင်ကြီး ရဲ့ ကျောက်သံပတ္တမြားတွေကို ပြန်တွေ့တာပေါ့လေ။ ပုဏ္ဏားလည်း ဆုတော် လာဘ်တော်တွေရပြီး နာမည် သိပ်ကြီးသွားတာပေါ့။ ဒါပေမယ့် သူ့ စိတ်ထဲ မှာ တိတ်တိတ်ကြိတ်ပြီး ကြောက်နေတာကတော့ “အင်း၊ ကံကောင်း ထောက်မလို့ ဒီတစ်ခါ ငါလွတ်သွားပြီ၊ နောက်တစ်ခါ ဆိုရင်တော့ အခက် ပါပဲ” လို့ ဆိုတာပေါ့။\n\nအဲဒီ ရှင်ဘုရင်ကြီးမှာ ပညာရှိအမတ်ကြီးတစ်ပါးရှိသတဲ့။ အမတ်ကြီး က ပုဏ္ဏားကို တယ်ပြီး မယုံဘူး။ ဒါကြောင့် ရှင်ဘုရင်ကို တိုးတိုးလျှောက် သတဲ့။ “အရှင်မင်းကြီး၊ ဒီပုဏ္ဏားဟာ ဗေဒင်သုံးပုံ တတ်တယ်ဆိုပေမယ့် ဗေဒင်ကျမ်း တွေကို ဖတ်ရွတ် လေ့လာတာလည်း မတွေ့ရဘူး၊ ဟန်ဆောင်ပြီး လိမ်လည်လှည့်ဖြားနေတယ် ထင်ပါတယ်၊ စုံစမ်းကြည့်ရင် သင့်တော်မယ် ထင်ပါတယ်” လို့ လျှောက်သတဲ့။ ဒီတော့ ရှင်ဘုရင်ကြီးက သောက်တော်ရေ တကောင်း တစ်ခုထဲမှာ ဖားကလေး တစ်ကောင်ထည့်ပြီး တကောင်းဖုံးနဲ့ ပိတ်သတဲ့။ ပြီးတော့ ပုဏ္ဏားကိုခေါ်ပြီး “ကဲ ပုဏ္ဏားကြီး၊ တကောင်းထဲမှာ ဘာရှိတယ်ဆိုတာကို ဟောနိုင်ရင် ဆုလာဘ်ကြီး စွာ ပေးသနားတော်မူမယ်” လို့ ပြောသတဲ့။ အဲဒီအခါ ပုဏ္ဏားလည်း အလိမ်ပေါ်တော့မှာမို့ သိပ်ကြောက် တာပေါ့။ သိပ်ကြောက်နေတုန်း ဘာမဆိုင် ညာမဆိုင်နဲ့ သူ ့အဖေက သူ ့ကို ငယ်ငယ်တုန်းက ပြောင်ပြီးခေါ်တဲ့ ငယ်နာမည်ကို သွားပြီး သတိရသတဲ့။ အဲဒီနာမည်က “ငရွှေဖာ” တဲ့။ အဲဒါနဲ့ သူ့အမည်ကို သူခေါ်ပြီ ညည် တာပေါ့။\n\n“တကောင် ထဲက သောက်တော်ရေ စိမ့်စိမ့်အေး ပါပေ၊ အေးပေသော် လည်း ငရွှေဖား ပူပင်သောကများ” လို့ ညည်းရှာသတဲ့။ အဲဒါ ကိုကြားတော့ လူတွေက သိပ်သဘောကျတာပေါ့။ “မှန်တယ်ဟေ့၊ ဒီပုဏ္ဏားကြီး ဗေဒင် သိပ်မှန်တာပဲ” လို့ ဝိုင်းပြီး အာ်ဟစ်ကြတာပေါ့။ ရှင်ဘုရင်ကြီးကလည်း အဟုတ် မှတ်တာပေါ့။ အဲဒါကြောင့် ပုဏ္ဏားကို ဆုတော်လာဘ်တော်အနေနဲ့ ရွာသုံးရွာ အပိုင်စားပေးသတဲ့။ ရွှေတွေ၊ ငွေတွေ၊ ပေါတွေ၊ ယာဉ်တွေကိုလည်း သနားတော် မူ သတဲ့။ အဲဒီလိုနဲ့ ပုဏ္ဏာ လည်း လူမိုက်ကံကောင် ဖြစ်ပြီး ဘုန်းတန်ခိုး ကြီးလေ သတဲ့။\n\n[ အိန္ဒိယပုံပြင် ။ ။ မတ်၊ ၁၉၆ဝ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 13,
      "category_id": 1,
      "title": "အမှုတ်မှားတဲ့ မျောက်နဲ့ အပြောမှားတဲ့ငှက်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်ခါတုန်းက တောအုပ်ကြီးတစ်ခုမှာ မျောက်အုပ်ကြီးတစ်အုပ် နေသတဲ့။ ဆောင်းတွင် ရောက်လို့ တစ်ညနေကျတော့ နေဝင်တယ်ဆိုရင်ပဲ တောရိပ် တောင်ရိပ်နဲ့ ချမ် စိမ့်လာတာပေါ့။ နောက် မိုးချုပ်လာတော့ ပိုပြီး အေးတာ ပေါ့။ မို ချုပ်လေ အေးလေ၊ မှောင်လေ ချမ်းလေနဲ့ မျောက်တွေ အလွန် စိတ်ညစ်ပြီး ဟိုခုန်သည်ခုန် လုပ်နေကြရင်း မြက်တောထဲမှာ မှိတ်တုတ် မှိတ်တုတ်နဲ့ တောက်စားနေတဲ့ ပိုးစုန်းကြူ လေး တစ်ကောင်ကို သွားမြင်ကြ သတဲ့။ ဒီတော့ မျောက်ကြီးတစ်ကောင်က “ဟေ့ ကော်တာပဲ၊ မြက်တောထဲမှာ မီးတောက်ကလေ တွေ့ရတယ်၊ မြက်ခြောက်တွေအုံပြီး မှုတ်လိုက်ရရင် မီးပုံကြီးဖြစ်လာမှာပဲ၊ ကဲ၊ အချမ်း ပျောက်ပြီး အနွေ ရောက်အောင် မီးလှုံကြ ဖို့ မီးဖိုကြရအောင်”လို့ အော်ပြောလိုက်တော့ သစ်ပင်ပေါ်က မျောက်တွေဟာ တစ်ကောင်ပြီးတစ်ကောင် ခုန်ဆင်းလာလိုက်ကြတာ မှောင်ရိပ်ထဲမှာ အတိုးတိုး အဝှေ ့ဝှေ ့နဲ့ ရှုပ်ပွေသွားတာပဲ။ မျောက်အိုတွေ၊ မျောက်ပျိုတွေ၊ မျောက်ထီးတွေ၊ မျောက်မတွေ၊ မျောက်ပေါက်စ ကလေးတွေ၊ သားသည် အမေ မျောက်မကြီးတွေ စုံလိုပေါ့။ တစ်ကောင်ထက် တစ်ကောင် မီးအနာ ကို ရောက်အောင် လုကြ ယက်ကြတော့ လဲကြ၊ ပြိုကြ၊ ကုတ်ကြ၊ ခြစ်ကြနဲ့ တစ်တောလုံးကို ဆူညံနေတာပဲတဲ့။\n\nအရှေ့ဆုံးရောက်နေတဲ့ မျောက်ကြီးက ပိုးစုန်းကြူ ကလေးကို မြက်ကြားထဲက ဖြည်းဖြည်း ကောက်ယူပြီး မြက်ခြောက်တွေ သစ်ရွက် ခြောက်တွေနဲ့ အုံသတဲ့။ တခြား မျောက်တွေက လက်ကလေးတွေ ရှေ့ပစ်၊ ရင်ကလေးတွေ ရှေ့ကော့၊ ခေါင်းကလေးတွေ ရှေ့တိုးပြီး မီးလှုံကြသတဲ့။ သိပ်ပြီးချမ်းနေတဲ့ မျောက်တစ်ကောင်ကတော့ တကုန်းကုန်းနဲ့ ငုံ့ငုံ့ပြီး အားရပါးရ မှုတ်လိုက်တာ မျက်စိကို ပြူ နေတာပဲတဲ့။ သစ်ရွက်ခြောက်တွေ၊ မြက်ခြောက်တွေကို မီးစွဲပြီး မီးပုံကြီးဖြစ်လာလိမ့်မယ်လို မှုတ်ရှာတာပေါ့။ သူ့ခမျာ မောကြီးပန် ကြီးနဲ့သာ မှုတ်ရှာရတယ် ပိုးစုန်းကြူ ကတော့မှိတ်တုတ် မှိတ်တုတ်နဲ့ ဘာမှ မထူးခြားဘူးပေါ့။\n\nအဲဒီအခါမှာ သစ်ပင်တစ်ပင်ပေါ်မှာ နားနေတဲ့ ငှက်ကြီးတစ်ကောင်က ပျံဆင်းလာပြီး မီးမှုတ်တဲ့ မျောက်ကို ပြောသတဲ့။ “အို မိတ်ဆွေမျောက်၊ အသင် မှုတ်နေတာ မီးမဟုတ်ဘူး၊ ပိုးစုန်းကြူ ပါ”လို့ ပြောသတဲ့။ သူကတော့ သနားလို့ ပြောတာပေါ့လေ။ ဒါပေမယ့် မျောက်ကတော့ နားမထောင်ဘူး။ ဆက်ဆက်ပြီးတောသာ မှုတ်မြဲတိုင် မှုတ်သတဲ့။ ငှက်ကြီးကလည်း ဆက်ဆက်ပြီ တော့သာ “မီး မဟုတ်ဘူး၊ ပိုးစုန်းကြူ ၊ မီးမဟုတ်ဘူး၊ ပိုးစုန်းကြူ ”လို့ အော်သတဲ့။ ဒီတော့ မျောက်က ဒေါသထွက်ပြီး ငှက်ကြီးကို ကျောက်ဆောင် နဲ့ ကိုင်ရိုက်လိုက်တာ ပွဲချင်းပြီး သေပါလေရောတဲ့။\n\nအဲဒါဟာ မျောက်ကလည် အမှုတ်မှာ တာပဲ။ ငှက်ကလည်း အပြောမှာ တာ ပဲ။ အဲဒီလို မဖြစ်ရအောင် ရှေးပညာရှိကြီးတွေက ဒီပုံနဲ့ သတိပေးတာပေါ့။ အဲဒီမျောက်တွေ ပိုးစုန်းကြူးကို မီးတောက်မှတ်ပြီး မှုတ်တာမျိုးကို မြန်မာစာထဲမှာလည်း တွေ့ရတယ်။ ကြီ လို့ ပျို့ ကဗျာတွေကို ဖတ်တဲ့အခါ တွေ့ရင် မှတ်မိအောင် ရေးပေးလိုက်မယ်။ မှတ်ထားကြပါ။ ပိုးစုန်းကြူးလို့ စာထဲမှာရေးပြီး ပိုးစိမ်းဖြူလို့ ခေါ်ကြတယ်။\n\nယောက်ျားမီးရှာ၊ ညဉ့်အခါဝယ် ရောင်ဝါထွန်းမြူး ၊ ပိုးစုန်းကြူ ကို မူးတူးမင်တင်၊ ကယ်ကောင်းထင်၍ တောက်ရှင်နို နိုး၊ မှိုက်ကောက်ရိုးဖြင့် မှုတ်ကြိုးသံပ၊ လက်မချသို့။\n\n[ အိန္ဒိယပုံပြင် ။ ။ ဇူလိုင်၊ ၁၉၆ဝ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 14,
      "category_id": 1,
      "title": "ကြက်ဖကလေး အောက်အီးအွတ်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးရှေးတုန်းက ကြောင်ဝါလေး တစ်ကောင်ရယ်၊ ငှက်ကျားကလေး တစ်ကောင်ရယ်၊ ကြက်ဖကလေး တစ်ကောင်ရယ် တောကြီး တစ်ခုထဲက အိမ်ကလေး တစ်ခုတည် မှာ နေကြသတဲ့။ နေ့တိုင် နေ့တိုင်း မိုးလင်းပြီဆိုရင် ကြောင်ဝါကလေးနဲ့ ငှက်ကျာ ကလေးက ပေါက်ဆိန်တွေထမ်းပြီး တောနက် ထဲကို ထင်းခုတ်သွားကြတယ်။ အိမ်မှာတော့ ကြက်ဖကလေး တစ်ကောင် တည်း ကျန်ခဲ့တာပေါ့။ သူတို့ သွားခါနီးပြီဆိုရင် ကြက်ဖကလေးကို မှာကြသတဲ့။ “တို့များ တောနက်ထဲကို ထင် ခုတ်သွားမယ်၊ မင်း အိမ်စောင့် ပြီး နေခဲ့၊ ထမင်းလည်း ချက်ထား၊ ငြိမ်ငြိမ်လည်း နေ၊ မြေခွေးလာရင် ပြတင်း ပေါက်က ထွက်မကြည့်နဲ့”လို့ မှာခဲ့သတဲ့။\n\nကြောင်ဝါကလေးနဲ့ ငှက်ကျားကလေး ထင်းခုတ်ထွက်သွားတာကို သိတယ် ဆိုရင်ပဲ မြေခွေးဟာ ကဆုန်ပေါက်ပြေးလာပြီး ပြတင်းပေါက်နာ မှာ ထိုင်လို့ သီချင်းဆိုသတဲ့။\n\nကြက်ဖကလေး အောက်အီးအွတ် ငှက်မွေးဝတ်လုံ ခြုံလို့ငတ်။ နီနီတွတ်တွတ် အမောက်ထောင် ဦးခေါင်းကြီးက လက်လက်ပြောင်။\n\nအိမ်တောင်ဘက်ကို ထွက်ပါ ခဲ့\n\nပဲစေ့ ဂျုံစေ့ ပေးမယ်ကွယ့်။\n\nကြက်ဖကလေ ပြတင်းပေါက်က ထွက်ကြည့်တော့ မြေခွေးက\n\nအသာဖမ်းပြီး တောထဲကို ပြေးပါလေရောတဲ့။ ဒီတော့ ကြက်ဖကလေးက အော်တယ်။\n\nငါ့ကို မြေခွေး ဖမ်းလို့ပြေး မြေပေး ရပ်ခြား တောင်ကမ်းပါး ငှက်ကျား ကယ်ပါ ကြောင် ကယ်ပါ တဲ့။\n\nကြက်ဖကလေ အော်သံကို ကြောင်ဝါကလေးနဲ့ ငှက်ကျားကလေး တို့က ကြာ တော့ မြေခွေး ကို အတင် လိုက်ပြီး ကြက်ဖကလေးကို လုယူကြ သတဲ့။\n\nနောက်တစ်နေ့ ကြောင်ဝါကလေးနဲ့ ငှက်ကျားကလေး တောထဲကို သစ်ခုတ် သွားခါနီးတော့ မှာပြန်သတဲ့။ ‘ကြက်ဖကလေး၊ ကြက်ဖကလေး၊ ပြတင် ပေါက်က ထွက်မကြည့်လေနဲ့၊ ဒီနေ့ တို့ အဝေးကြီးသွားရလိမ့်မယ်၊ မင် အော်သံကို ကြားရမှာ မဟုတ်ဘူး ”လို့ မှာသတဲ့။ သူတို့လဲ ထွက်သွားရော မြေခွေးလဲ ရောက်လာပြီး သီချင်းဆိုပြန်\n\nသတဲ့။\n\nကြက်ဖကလေး အောက်အီးအွတ် ငှက်မွေ ငတ်လုံ ခြုံလို့ဝတ်။ နီနီတွတ်တွတ် အမောက်ထောင် ဦးခေါင်းကြီးက လက်လက်ပြောင်။ အိမ်တောင်ဘက်ကို ထွက်ပါခဲ့ ပဲစေ့ ဂျုံစေ့ ပေးမယ်ကွယ့်။\n\nဒီတစ်ခါတော့ ကြက်ဖကလေးက မလှုပ်ဘူးတဲ့။ ငြိမ်နေတာပေါ့။\n\nဒီတော့ မြေခွေးက သီချင်းဆိုပြန်တယ်။\n\nကောင်ကလေးများ အပြေးအလွှာ\n\nဂျုံစေ့ စပါး ကြီလို့သွား။\n\nကြက်မအများ ကောက်လို့စာ\n\nကြက်ဖကိုကား ပေးမသွား တဲ့။\n\nကြက်ဖကလေးက ပြတင်းပေါက်က ထွက်ကြည့်ပြီး ပြောသတဲ့။\n\nဂျုံစေ့စပါး ပေးမသွား\n\nကြက်ဖကိုများ မုန်းလို့လာ တဲ့။\n\nဒီတော့ မြေခွေးက အသာဖမ်းတဲ့ပြီး ကြက်ဖကလေးကို တောထဲ\n\nယူပြေးပြန်ရော၊ ကြက်ဖကလေးက အော်ပြန်ရော။\n\nငါ့ကို မြေခွေး ဖမ်းလို့ပြေ\n\nမြေဝေး ရပ်ခြား တောင်ကမ်းပါး\n\nငှက်ကျား ကယ်ပါ ကြောင်ကယ်ပါ တဲ့။\n\nကြောင်ဝါ ကလေ နဲ့ ငှက်ကျားကလေးက ကြားတော့ မြေခွေးနောက် ကို လိုက်ကြတာပေါ့။ ကြောင်ဝါကလေးက မြေပြင်ကပြေး၊ ငှက်ကျား ကလေးက မိုးပေါ်က ပျံတာပေါ့လေ။ မြေခွေ ကိုမီတော့ ကြောင်က ကုတ်၊ ငှက်က ဆိတ်နဲ့ ကြက်ဖကလေ လွတ်လာရောတဲ့။\n\nနောက်တစ်နေ့ ထင်းခုတ်သွားခါနီ တော မှာပြန်တယ်။ “ကြက်ဖလေး၊ မြေခွေးအသံကြားရင် နားပိတ်ထားပါ၊ ပြတင်းပေါက်ကလည်း ထွက်မကြည့် ပါနဲ့၊ ဒီနေ့ တို့ ခါတိုင်းထက်ဝေးတဲ့ တောကို သွားရမယ်”\n\nဒီလိုမှာပြီး ကြောင်ဝါကလေးနဲ့ ငှက်ကျားကလေး တောနက်ကြီးထဲကို ထင်းခုတ်သွားကြပါရော၊ မြေခွေးလဲ အခါတိုင်းလိုလာပြီး ပြတင်းပေါက် အောက်က တေးဆိုပြန်ရောတဲ့။\n\nကြက်ဖကလေး အောက်အီးအွတ်\n\nငှက်မွေးဝတ်လုံ ခြုံလို့ဝတ်။\n\nနီနီတွတ်တွတ် အမောက်ထောင်\n\nဦးခေါင်းကြီးက လက်လက်ပြောင်။\n\nအိမ်တောင်ဘက်ကို ထွက်ပါခဲ့\n\nပဲစေ့ ဂျုံစေ့ ပေးမယ်ကွယ့် တဲ့။\n\nကြက်ဖလေးက ကုပ်ပြီး ငြိမ်နေတယ်၊ ဒီတော့ မြေခွေး က ဆိုပြန်\n\nသတဲ့။\n\nကောင်ကလေးများ အပြေးအလွှား\n\nဂျုံစေ့ စပါး ကြဲလို့သွား။\n\nကြက်မအများ ကောက်လို့စာ\n\nကြက်ဖကိုကား၊ ပေးမသွား တဲ့။\n\nဒါနဲ့လဲ ကြက်ဖကလေးက မလှုပ်ဘူးတဲ့။ အဲဒီတော့ မြေခွေးက\n\nဆိုပြန်တယ်။\n\nလူကြီးတစ်တွေ ဖြတ်လို့သွာ\n\nမြေပဲစေ့တွေ ကြဲလို့သွား။\n\nကြက်မတစ်တွေ ကောက်လို့စာ\n\nကြက်ဖတွေကို ပေးမစား တဲ့။\n\nအဲဒီအခါမှာ ကြက်ဖကလေးလည်း သတိလစ်ပြီး ပြတင်းပေါက်က\n\nထွက်ကြည့်ရင်းနဲ့ ဆိုသတဲ့။\n\nမြေပဲစေ့ကို\n\nပေးမစား\n\nကြက်ဖတွေကို\n\nမုန်းလို့လား တဲ့။\n\nမြေခွေးက ကြက်ဖကလေးကို ဗြုန်းခနဲ ဖမ်းတဲ့ပြီး မြေဝေးရပ်ခြား တောင်ကမ်းပါးဆီကို ပြေးပါလေရောတဲ့။\n\nကြက်ဖကလေးကလဲ အော်တာပေါ့။ အသံကုန်ဟစ်ပြီး ငယ်သံပါ အောင် အော်တာပဲတဲ့။ ဒါပေမယ့် ကြောင်ဝါကလေးနဲ့ ငှက်ကျားကလေး တို့က ဟိုတောနက်ကြီးထဲကို ရောက်နေတော့ မကြားကြဘူးပေါ့။ မိုးချုပ်လို အိမ်ပြန်လာတော့မှ ကြက်ဖကလေး မရှိတော့တာကို တွေ့သတဲ့။ ကြက်မွေ ကြက်တောင်ကလေး ကျွတ်ပြီး ကျန်ရစ်ခဲ့တာကိုလည်း ပြတင်းပေါက်နားမှာ တွေ့သတဲ့။\n\nဒီတော့ ကြောင်ကလေးနဲ့ ငှက်ကလေးတို့လဲ ခြေရာခံပြီး လိုက်ကြ တာပေါ့။ ကြောင်ကလေးက ပြေးလို ငှက်ကလေးက ပျံလို့ လိုက်ကြရတယ်။ နောက်ဆုံးကျတော့ မြေခွေ ဝပ်တဲ့တွင်းကို ရောက်သွားကြတယ်။ အဲဒီအခါ ကြောင်ဝါကလေးက သီချင်းကလေ ဆိုပြီး ပလွေကလေးကို မှုတ်သတဲ့။\n\nနောင်ကြီးမြေခွေး နေဖို့တေ ချိုချိုအေးအေး ဆိုမယ်လေး GO GO GO GO GO GO!! နောင်ကြီးနီဘား ပြင်ကိုများ\n\nအစာရှာ သွားလေသလား\n\nဝါး ဝါ ဝါ့ ဝါး ဝါ ဝါး။\n\nတေးဆို ပလွေမှုတ်သံကိုကြားတော့ မြေခွေးက တွေးသတဲ့။ “ဒီလောက်တောင် အေးအေးချိုချို တေးဆိုပြီး ဝေဝေ ဝုတ်ဝုတ် ပလွေမှုတ်တာ ဘယ်သူမျာ ပါ လိမ့်”လို့ တွေးပြီး တွင် ထဲက ထွက်လာတာပေါ့။ အပြင်ဘက် က ချောင်းနေတဲ့ ကြောင်နဲ့ ငှက်ကလည်း တစ်ခါတည်း ဖမ်းတဲ့ပြီး ကုတ်လိုက် ခြစ်လိုက် ဆိတ်လိုက် ပေါက်လိုက် လုပ်တော့ နာနာရှိတာနဲ့ မြေခွေးလည်း သုတ်ခြေတင်ပြီး ထွက်ပြေးရတာပေါ့။\n\nဒီတော့မှ ကြောင်ဝါကလေးနဲ့ ငှက်ကျားကလေးဟာ ကြက်ဖကလေး ကိုယူ၊ တောင်းကလေးထဲမှာထည့်ပြီး ထမ်းဆောင်သွားကြသတဲ့။ အဲဒီအခါကစပြီး သူတို့ သူငယ်ချင်း သုံးယောက်သားဟာ တောနက် ကြီးထဲက အိမ်ကလေးထဲမှာ သင့်သင့်မြတ်မြတ် ပျော်ပျော်ပါးပါး နေလာ လိုက်ကြတာ ဒီနေ့ထိပါလေရောတဲ့။\n\n[ အောက်တိုဘာ၊ ၁၉၅၈ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 15,
      "category_id": 1,
      "title": "ငတွေဝေနဲ့ ယုန်ကလေး",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်ခါတုန်းက တောတစ်ခုမှာ ခြင်္သေ့တစ်ကောင် ရှိသတဲ့။ အဲဒီ ခြင်္သေ့ဟာ အင်မတန် မာနကြီးတယ်။ သူ နာမည်က ငတွေဝေတဲ့။ စဉ်းစားဉာဏ်မရှိဘူ ။ မိုက်မဲတဲ့အကောင်လို့ ဆိုလိုတာပေါ့။ ငတွေဝေဟာ သတ္တဝါတွေကိုမြင်ရင် မသတ် မဖြတ်ဘဲ မနေနိုင်ဘူးတဲ့။ အမြဲ ဖမ်းဆီး သတ်ဖြတ်နေတာပဲတဲ့။ ဒီတော့ တောသတ္တဝါတွေဟာ မပျော်ကြဘူးပေါ့။ တထိတ်ထိတ် နဲ့နေကြရတယ်။ သွားလည်း တထိတ်ထိတ်၊ စားလည်း တထိတ်ထိတ်၊ အိပ်လည် တထိတ်ထိတ်နဲ့ဆိုတော့ စိတ်ညစ်ကြတာပေါ့။ တစ်နေ့ကျတော့ သမင်၊ ဒရယ်၊ ချေငယ်၊ စိုင်၊ ဆတ်၊ ဖွတ်၊ ပဒတ် အစရှိတဲ့ သတ္တဝါတွေဟာ မျက်နှာသေကလေ တွေနဲ့ ဦး ခေါင်း ငိုက်စိုက်ချပြီး တောသုံးတောင်ရဲ့သခင် အရှင်ခြင်္သေ့မင်း ရှေ့တော်ကို ဝင်တဲ့လို့ ရှိခိုးတောင်းပန်ကြသတဲ့။\n\n“အရှင်ခြင်္သေ့မင်း၊ အသနား ကင်းမဲ့ပြီး အဓိပ္ပာယ်မရှိတဲ့ သတ်ဖြတ်မှုကို ရှောင်ကြဉ်တော်မူပါ၊ တွေ့တိုင်း မြင်တိုင်း၊ ဖမ်းဆီး သတ်ဖြတ်နေပါလျှင် ကျွန်တော်တို့ တောသာ တိရစ္ဆာန်များ ပျက်စီးပြုန်းတီးပါလိမ့်မယ်၊ အရှင် ခြင်္သေ့မင်းလည်း စားစရာမရှိလို့ အတိဒုက္ခ ရောက်ပါလိမ့်မယ်၊ အကယ်၍အရှင် ခြင်္သေ့မင်း သဘောတူပါလျှင် ကျွန်တော်မျိုးတို့က တစ်နေ့လျှင် သားကောင် တစ်မျိုးစီ တစ်မျိုးစီ အရှင်ခြင်္သေ့မင်း ပွဲတော်တည် စားသောက် ပါရန် ဆက်သပါ့မယ်”တဲ့။\n\nအဲဒီစကာ ကိုကြားတော့ ငတွေဝေက စဉ်းစားပြီးတော့ ပြန်ပြောသတဲ့။ “အေး မင်းတို့လျှောက်ထားတာ အကောင်းသားပဲ၊ ဒါပေမယ့် မြဲမြဲ မှတ်ထားနော်၊ အချိန်မီ ငါ ပွဲတော်တည်ဖို့ ရောက်မလာလျှင် မင်းတို့အားလုံး ကို ငါ စားပစ်မှာပဲ၊ သိရဲ့လား” တဲ့။\n\nအဲဒီအခါ တိရစ္ဆာန်တွေက “ကောင်းပါပြီ၊ အရှင်ခြင်္သေ့မင်း”လို့ ကတိ ပေးပြီး စိတ်အေးချမ်းသာစွာနဲ့ ထွက်ခွာသွားကြသတဲ့။ အလျင်ကလို သွား တထိတ်ထိတ်၊ စားတထိတ်ထိတ်၊ အိပ်တထိတ်ထိတ် မဖြစ်တော့ဘူးပေါ့။ နေ့တိုင်း နေ့တိုင်း နေမင်းကြီး မွန်းတည့်ပလာ ဆိုရင် တိရစ္ဆာန် တစ်မျိုးမျိုးက အလှည့်ကျတဲ့ အကောင်ကို ရွေးပြီး ငတွေဝေစားဖို့ လွှတ်ပေးကြသတဲ့။\n\nတစ်နေ့ကျတော့ ခြင်္သေ့အစာ ခံဖို့အလှည့်ဟာ ယုန်ကလေ တစ်ကောင် အပေါ်မှာ ကျပါရောတဲ့။ ဒီတော့ တောသတ္တဝါတွေက “ကဲ၊ ယုန်ကလေး အလှည့်ကျတယ်၊ ခြင်္သေ့ကြီးဆီကို သွားပေတော့”လို့ ဝမ်းနည်းပန်းနည်းနဲ့ နှုတ်ဆက်ကြသတဲ့။ ဒါပေမယ့် ယုန်ကလေးကတော့ မျက်နှာမပျက်ပါဘူ ။ သူက ဉာဏ်ရှိတဲ့ သတ္တဝါပဲ။ သူ ကြလျှင် ဘာခံနိုင်မှာလဲလို့ သူ ယုံကြည် သတဲ့။\n\nအဲဒါနဲ့ လမ်းမှာ အကြံထုတ်ရင်း ဖြည်းဖြည်း ဖြည်း ဖြည်းနဲ့ ခုန်ဆွ ခုန်ဆွ သွားလိုက်တာ အတော်ကို မွန်းတိမ်းသွားမှ ခြင်္သေ့ဆီကို ရောက်သွား သတဲ့။ ခြင်္သေ့ ငတွေဝေကလည်း ဆာလောင်မွတ်သိပ်နေတော့ အင်မတန် စိတ်ဆိုးနေတာပေါ့။“အချိန်လွန်မှ ဒီယုန် ရောက်လာတယ်၊ တိရစ္ဆာန်တွေက ကတိမတည်ဘူး၊ မနက်ဖြန်ကျရင် တောသတ္တဝါအားလုံးကို ငါ ဖမ်းစားမယ်”လို့ ကြိမ်းဝါးနေတုန်း ယုန်ကလေးက ခပ်ကျုံ ကျုံ့ကလေး သူ ့ရှေ့တော် မှာ ဝင်ရောက်ခစားသတဲ့။ ခြင်္သေ့က ထမင်းဆာနေတုန်း ယုန်ကလေးက တစ်လုပ်စာမှ မရှိတော့ ပိုပြီး ဒေါပွတာပေါ့။ အဲဒါနဲ့ “ဟယ် ငပြိတ္တာ၊ အကောင်က ငယ်ရတဲ့အထဲ နောက်ကျလိုက်သေးတယ်၊ အဲဒီ အပြစ်ကြောင့် နင့်ကိုလည်း ငါသတ်မယ်၊ မနက်ဖြန်ကျရင် တောသတ္တဝါအားလုံ ကိုလည်း ငါ စားမယ်”လို့ ငတွေဝေက ဆူသတဲ့။\n\nအဲဒီအခါ ယုန်ကလေးက ရှိခိုးပြီးတော့ “အရှင်ခြင်္သေ့မင်း၊ ကျွန်တော် နောက်ကျရတာဟာ ကျွန်တော့်အပြစ် မဟုတ်ပါဘူ ၊ ကျွန်တော့်မိတ်ဆွေ တောသတ္တဝါ တွေရဲ့ အပြစ်လည်း မဟုတ်ပါဘူး၊ ကျွန်တော် အရှင်ခြင်္သေ့မင်း ဆီကို အချိန်မီအောင် ပြေးလာတဲ့အခါ လမ်းခရီးမှာ ခြင်္သေ့တစ်ကောင်နဲ့ တွေ့လို့ ရပ်နားခဲ့ရပါတယ်၊ သူက သူပိုင်တဲ့တောထဲက သတ္တဝါဟာသူ ့ကျွန် ပဲတဲ့ဆိုပြီး ကျွန်တော့်ကို ဖမ် မယ် ဆီးမယ် လုပ်ပါတယ်၊ ကျွန်တော်က ငတွေဝေ အမည်ရှိတဲ့ ခြင်္သေ့ကြီးဆီကို သွားပြီး အကြောင် ကြားပါရစေဦ ၊ နောက်မှ ပြန်ခဲ့ပါရစေလို့ တောင်းပန်တော့မှ လွှတ်လိုက်ပါတယ်”လို့ ပြောတာပေါ့။ ပြိုင်ဖက် ရန်သူ ခြင်္သေ့တစ်ကောင် ရှိတယ်လို့ကြာ တော့ ငတွေဝေဟာ ပိုပြီး ဒေါသဖြစ်တာပေါ့။ “ကဲ၊ ကြာကြာ မဆိုင်းနဲ့၊ အဲဒီ ခြင်္သေ့ရှိတဲ့ဆီကို ငါ့ကို ခေါ်သွားစမ်း၊ သတ္တိပြရ သေးတာပေါ့”လို့ ငတွေဝေ က ပြောသတဲ့။ ဒီတော့ ယုန်ကလေ က ရေတွင်းကြီး တစ်ခုဆီကို ခေါ်သွာ ပြီး “အရှင်ခြင်္သေ့မင်း၊ ကျွန်တော်ကို ဖမ်းမယ်လုပ်တဲ့ ခြင်္သေ့ကြီးဟာ ဟောဒီ တွင်းထဲမှာ နေပါတယ်”လို့ ပြောတော့ ငတွေဝေက ရေတွင် ထိပ်ကနေပြီး ငုံ့ကြည့်တာပေါ့ ၊ ရေပြင်မှာ သူ့အရိပ်ကို သူမြင်တော့ တခြား ခြင်္သေ့မှတ်ပြီး ဟောက်လိုက်တာ လိုဏ်သံပါပြီး တစ်တောလုံး ဟိန် သွားတာပဲတဲ့။ သူ ့ကိုယ် သူပဲ တွင်းထဲက ခြင်္သေ့မှတ်ပြီး ဒေါသကြီးကြီးနဲ့ တွင်းထဲကို ခုန်ချလိုက်တာရေနစ်ပြီး ငတွေဝေဟာ သေပါလေရောတဲ့။ အဲဒီတော့မှ ယုန်ကလေ လည်း သီချင်းကလေး တကျော်ကျော်နဲ့ သူ ့ကျင်းကို သူ ပြန်သွားသတဲ့။ တော သတ္တဝါတွေလဲ ချမ်းသာရာရကြသတဲ့။\n\n[ အိန္ဒိယပုံပြင် ။ ။ နိုဝင်ဘာ၊ ၁၉၆ဝ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 16,
      "category_id": 1,
      "title": "ခွေးပညာရှိ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးရှေးတုန်းက မုဆိုးထောင်ထားတဲ့ ထောင်ချောက်ထဲမှာ ကျားတစ်ကောင် မိနေသတဲ့။ ကျားလဲ မုဆိုးမလာခင် လွတ်အောင်ဆိုပြီး ထောင်ချောက်ကို ပါးစပ်နဲ့ကိုက်၊ လက်သည် နဲ့ကုတ်၊ ကိုယ်လုံးနဲ့ တိုက်သတဲ့။ ဒါပေမယ့် ထောင်ချောက်က အင်မတန်ခိုင်တော့ တံခါးလဲ မပွင့်၊ ကျိုးလဲ မကျို ၊ ပေါက်လဲ မပေါက်ဘူးတဲ့။ ဒါနဲ့ ဝမ်းနည်းပက်လက်နဲ့ ထိုင်ပြီး မှိုင်နေတုန်း ပုဏ္ဏားတစ်ယောက် လမ်းလျှောက် လာတာကို မြင်တာနဲ့ “အို၊ သူတော် ကောင်း ပုဏ္ဏာ ကြီး၊ ထောင်ချောက်တံခါး ကို ဖွင့်ပေးစမ်းပါ”လို့ တောင်းပန် သတဲ့။\n\n“ဖွင့်မပေးရဲပါဘူး၊ ဖွင့်ပေးရင် ကျုပ်ကို စားမှာပေါ့”လို့ ပုဏ္ဏားက ပြန်ပြောတယ်။\n\n“မစားပါဘူး ပုဏ္ဏားကြီးရယ်၊ မစားရုံတင်မကပါဘူး၊ ကျွန်တော့် အသက်ကို ကယ်တဲ့အတွက် တစ်သက်လုံး ကျွန်ခံပြီး ကျေးဇူးဆပ်ပါဦး မယ်”လို့ ကျားက ပြန်ပြောသတဲ့။\n\nဒီလိုပြောရင်းနဲ့ ကျားငစဉ်းလဲဟာ ရှိုက်ကြီးတငင်နဲ့ ငိုပါလေရောတဲ့။ ကျိန်လိုက်တာလဲ ဘုရားစူး၊ မိုးကြိုးပစ်၊ အကုန်ပါပဲတဲ့။ ဒီတော့ ပုဏ္ဏားလဲ သနားလာတာပေါ့။ အဲဒါနဲ့ တိုတိုပြောရမယ်ဆိုရင် ထောင်ချောက်တံခါးကိုဖွင့်ပေးလိုက်တာပေါ့။ ထောင်ချောက်အပြင်ကိုရောက်တာနဲ့ တစ်ပြိုင်နက် ကျားလဲ ဝုန်းလို့ ဟိန်းတဲ့ပြီး ပုဏ္ဏားကိုဖမ်းတာပေါ့။ “ဟဲ့ ပုဏ္ဏား၊ နင့်လောက် မိုက်တဲ့လူများ လောကမှာ ရှိသေးသလား၊ ငါ ထောင်ချောက်ထဲမှာ ရုန်းရ ကန်ရနဲ့ ဝမ်းဟာနေတာ အခု နင့်ကို စားရမှ ဝတော့မှာပဲ”လို့ ပြောသတဲ့။\n\nဒီတော့ ပုဏ္ဏားလဲ ကြောက်အားလန့်အားနဲ့ အသက်ချမ်းသာပေးဖို့ တောင်းပန်တာပေါ့။ အကြိမ်ကြိမ် တောင်းပန်တော့မှ ကျားဆီက ကတိတစ်ခု ရသတဲ့။\n\nဘာကတိလဲဆိုတော့ ကျားလုပ်ပုံဟာ တရာ သလာ ၊ မတရားဘူးလာ ဆိုတာကို ပထမဆုံး တွေ့ရတဲ့ အရာသုံးခုဆီမှာ မေးပြီး အဆုံးအဖြတ် ခံရမယ်။ အဲဒီ အရာသုံးခုက တရားတယ်ဆိုရင် ပုဏ္ဏားဟာ ကျားစားခံရ မယ်။ မတရားဘူးလို့ ဆိုရင် ပုဏ္ဏားကို ကျားက ချမ်းသာပေးမယ်။ အဲဒီ ကတိကိုရသတဲ့။\n\nအဲဒီအခါ ပုဏ္ဏားက ညောင်ပင်ကြီးကို မေးသတဲ့။ ညောင်ပင်ကြီးကလဲ အေးစက်စက်နဲ့ ဟောဒီလိုပြန်ပြောသတဲ့။ “အသင် ပုဏ္ဏား၊ လောကမှာ ကျေးဇူးသိတတ်တဲ့ သူရယ်လို့ အရှားသားပဲ၊ ကျုပ်ကိုကြည့်ပါ၊ ကျုပ်ဟာ ခရီးသွားတွေကို အရိပ်အာဝါသပေးတယ် မဟုတ်လား၊ ဒါပေမယ့် သူတို့က ကျုပ်ကို ကျေးဇူး မတင်တဲ့အပြင် ကျုပ်အကိုင်းတွေကို ချိုးပြီး နွားစာ ကျွေးသေးတယ် မဟုတ်လား၊ အို ညည်းညူမနေပါနဲ့ အသင်ပုဏ္ဏား၊ အစားသာခံလိုက်ပါ” တဲ့။ ညောင်ပင်က ပြောတယ်။\n\nဒီတော့ ပုဏ္ဏားလဲ ရင်လေးလေးနဲ့ ကွင်းထဲလျှောက်ရှာတော့ ဆီဆုံ လှည့်နေတဲ့ ကျွဲကြီးကို သွာ တွေ့သတဲ့။ ကျွဲကြီးကိုလည်း သူ့ ့အဖြစ်အပျက် တွေကို ပြောပြတာပေါ့လေ။ ဒါပေမယ့် ကျွဲကြီး ကလည်း ခပ်အေးအေးပဲ၊ ဟောဒီလို ပြန်ပြောလိုက်သတဲ့။\n\n“အို ပုဏ္ဏားကြီး၊ ကျေးဇူးကန်းတာဟာ အဆန်း မဟုတ်ပါဘူး ၊ ကျုပ် အရွယ်ပျိုတုန်းက နို့ချိုထွက်တော့ ကျုပ်ကို နှမ်းဖတ်ကျွေးပြီး ဆန်ဆေးရေ တိုက်တယ်၊ အခု အရွယ်အိုလို့ နို့ချိုမထွက်တော့ ချောင်းရေသောက်ပြီး မြက်ခြောက် စားနေပါပကော” လို့ ပြောလိုက်သတဲ့။\n\nပုဏ္ဏားလဲ စိတ်ပျက်ပျက်နဲ့ လမ်းမကြီးကို သူ့အကြောင်းပြောပြီး အကူအညီ တောင်းပြန်သတဲ့။ လမ်းမကလဲ မထူးပါဘူး။ “ပုဏ္ဏားကြီး၊ ကျေးဇူး သိတတ်တဲ့လူကို ရှာရင် မောရုံရှိတော့မှာပေါ့၊ ကျုပ်ဟာ လူတိုင်း အတွက် အသုံ ကျတယ် မဟုတ်လား၊ ဒါပေမယ့် လူတွေဟာ ကျုပ်အပေါ်မှာ လမ်းလျှောက်ပြီး ဆေးလိပ်ပြာ ချွေခဲ့တာပဲ၊ တံတွေးလဲ ထွေးခဲ့တာပဲ၊ မဟုတ်ဘူ လာ ”လို့ ပြောလိုက်သတဲ့။\n\nဒီတော့ ပုဏ္ဏာ လဲ စိတ်ပျက်ပျက်နဲ့ ကျားဆီကို ခြေဦးလှည့်ပြီ အပြန်မှာ ချုံပုတ်တစ်ခုထဲကနေပြီး တောခွေ တစ်ကောင်က ခေါ်သတဲ့။ ‘ဗျို့ ပုဏ္ဏားကြီး၊ မျက်နှာညှိ ညှိုးငယ်ငယ်နဲ့ ဘာများဖြစ်လို့လဲ”လို့ မေးသတဲ့။ ဒီအခါ ပုဏ္ဏားကလဲ ဖြစ်သမျှကို တစ်ခုမကျန် ပြောပြတာပေါ့။ ပုဏ္ဏားက ခရေစေ့တွင်းကျ ပြန်ပြောလို့လဲပြီးရော တောခွေးက “အမယ်လေး၊ ပုဏ္ဏား ကြီးရဲ့ အဖြစ်အပျက်ကလဲ သပွတ်အူထက် ရှုပ်ပါသေးကလား၊ ကျုပ်တော့ ဖြင့် ဘာကိုမှ နားမလည်နိုင်ဘူး၊ ပြန်ပြောဦးဗျာ”လို့ ပြောသတဲ့။\n\nပုဏ္ဏားလဲ အစကအဆုံးအထိ တစ်လုံးမကျန်ပြန်ပြောသတဲ့။ တောခွေ ကလဲ စိတ်ရှုပ်တဲ့ အမူအရာနဲ့ ခေါင်းကိုခါပြီး “အင်း၊ အတော်နားလည်ဖို့ ခက်တာပဲ၊ ပုဏ္ဏားကြီး ပြောသမျှဟာ ဟောဒီနားပေါက်ဝင်ပြီး ဟောဒီနာ ပေါက်က ထွက်သွားတယ်လို့ ထင်တာပဲ၊ ဖြစ်တဲ့နေရာကို သွားကြည့်မှ နားလည်နိုင်မယ်ထင်တယ်၊ ကဲ၊ ဖြစ်တဲ့နေရာကို လိုက်ပြစမ်းပါ”လို့ ပြောသတဲ့။\n\nအဲဒါနဲ့ပဲ ပုဏ္ဏားနဲ့ တောခွေးဟာ ကျားကြီ စောင့်နေတဲ့ ထောင်ချောက် ဆီကို သွားကြသတဲ့။ ကျားကြီးလဲ ပုဏ္ဏားကို စားမယ် တကဲကဲနဲ့ အစွယ် ကိုချွန်၊ လက်သည် ကိုသွေး လုပ်နေသတဲ့။\n\n“ဟယ် ပုဏ္ဏားယုတ်၊ နင်သွားတာလဲ ကြာလှပြီ၊ ငါ့ဝမ်းဟာလဲ ဆာလှပြီ၊ အသင် ဘယ်ပြေ မတုံ ၊ သေဖို့သာပြင်ပေတော့”လို့ ကြိမ်းသတဲ့။ ဒီတော့ ပုဏ္ဏားက “အရှင်ကျာ ကြီး၊ ခဏလောက်တော့ သည် ခံပါ၊ ဟောဒီ မိတ်ဆွေ တောခွေးက သိချင်လို့ အဖြစ်အပျက်ကို ရှင်းပြပါရစေဦး”လို့ တောင် ပန်သတဲ့။\n\nကျားက သဘောတူလိုက်တယ်။ ပုဏ္ဏားကလဲ အစအဆုံး ပြန်ပြော ပြသတဲ့။ ပြီးတဲ့အခါကျတော့ တောခွေးက “ဩော်၊ ငါ့ဉာဏ်နှယ် တုံ လိုက် လေခြင်း၊ ကဲဗျာ၊ ပြန်ပြောစမ်းပါဦး မိတ်ဆွေ၊ ပုဏ္ဏားကို ထောင်ချောက်ထဲမှာ ကျားကြီးက လမ်းလျှောက်လာ ဟုတ်ပါစဗျာ”လို့ ပြောသတဲ့။\n\nဒီတော့ ကျားကြီးက “ဖွဲ တယ်မိုက်တဲ့ ခွေးအပဲ၊ ငါက ထောင်ချောက် ထဲမှာကွ၊ ငါက ထောင်ချောက်ထဲမှာ”လို့ ဒေါတွေ မာန်တွေနဲ့ ပြောတာပေါ့။ အဲဒီအခါ တောခွေးက ကြောက်ချင်ယောင်ဆောင်ပြီး ဒူးတုန်တုန် လက်တုန်တုန်နဲ့ “အင်း ဟုတ်ကဲ့၊ ကျွန်တော်က ထောင်ချောက်ထဲမှာ၊ ဩော်၊ ယောင်လို့ ယောင်လို့၊ ကျားကြီးက ပုဏ္ဏားအထဲမှာ ထောင်ချောက်က လမ်းလျှောက်လာ၊ အေးလေ၊ မဟုတ်သေးပါဘူး၊ ငါ့နှယ် မိုက်ပါဘိတော့၊ သည်းခံပါ ကျားကြီးရယ်၊ ကျွန်တော်က ဉာဏ်တုံးလို့ နားလည်နိုင်မယ် မဟုတ်ပါဘူး”လို့ တောင်းပန်သတဲ့။ ဒီတော့ ကျားကြီးလဲ ဒေါသထွက်ပြီး “နားလည်ရမယ်၊ ဟောဒီမှာကြည့် ငါလုပ် ပြမယ်၊ ငါက ဘယ်သူလဲ၊ ကျားကြီးပေါ့၊ ဟုတ်လား”လို့ မေးသတဲ့။ “ဟုတ်ပါတယ် ကျားကြီး ခင်ဗျား”\n\n“ဟောဒါက ဘယ်သူလဲ၊ ပုဏ္ဏားပေါ့ ဟုတ်လား”\n\n“ဟုတ်ပါတယ် ကျားကြီး ခင်ဗျား”\n\n“ကောင်းပြီ၊ ဟောဒါက ဘာလဲ၊ ထောင်ချောက်ပေါ့ ဟုတ်ကဲ့လား”\n\n“ဟုတ်ပါတယ် ကျားကြီးခင်ဗျား”\n\n“ငါက ဟောဒီထောင်ချောက်ထဲမှာ နားလည်ရဲ့လား”\n\n“ဟုတ်ကဲ့၊ မဟုတ်ဘူး၊ အင်း၊ ပြောစမ်းပါဦး ခင်ဗျား”\n\n“နားဝေးပါဘိကွာ”လို့ ကျားကြီးက စိတ်ရှုပ်တော့ ငေါက်လိုက်သတဲ့။ “ဟုတ်ကဲ့၊ ကျားကြီးက ထောင်ချောက်ထဲကို ဘယ်လိုများ ရောက်သွာ ပါသလဲ ခင်ဗျား”လို့ တောခွေးက ထပ်မေးသတဲ့။\n\n“ထုံးစံအတိုင်း ရောက်တာပေါ့ကွာ၊ မေးစရာလိုသေးသလာ”လို့ ကျားက ပြောသတဲ့။ “ထုံးစံအတိုင်းဆိုတာ ဘယ်လိုများလဲဗျာ၊ မသိရဘူး လာ ” လို့ တောခွေ က မေးပြန်တာပေါ့။\n\nဒီလိုမေးတော့ ကျာ ကြီးလဲ စိတ်ဆိုးသထက်ဆိုးလာလို့ ထောင်ချောက် ထဲကို ပြေ ဝင်တဲ့ပြီ “ဟောဒီလိုကွ၊ ဟောဒီလို၊ သိပလာ ”လို့ ပြောသတဲ့။ အဲဒီအခါ တောခွေးကလဲ ထောင်ချောက်တံခါးကို အသာကလေး ကျိခနဲ ပိတ်ချလိုက်ပြီး “ဩော် ဒီလိုကို ၊ ကျာ ကြီးက ထောင်ချောက်ထဲမှာ၊ ပုဏ္ဏာ ကြီးက လမ်းလျှောက်လာ၊ အကောင်းသားပဲဗျာ”လို့ ပြောပြောဆိုဆိုနဲ့ ချုံပုတ်ထဲကို ပြန်ဝင်သွားပါလေရောတဲ့။\n\n[ အိန္ဒိယပုံပြင် ။ ။ အောက်တိုဘာ၊ ၁၉၅၉ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 17,
      "category_id": 1,
      "title": "ကြက်ဖနဲ့ ပဲကြီးစေ့",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးသရောအခါ ရွာတစ်ရွာတွင် ကြက်ဖတစ်ကောင်နှင့် ကြက်မတစ်ကောင် ရှိကြလေသည်။ တစ်နေ့သ၌ ကြက်ဖသည် မြေကြီးကိုယက်၍ အစာရှာရာ တွင် ပဲကြီးစေ့တစ်စေ့ကိုတွေ့၍ “ရှင် ကြက်မ၊ ရှင် ကြက်မ၊ ဟောသည် မှာ ပဲကြီးစေ့ တစ်စေ့၊ လာစားလှည့်ပါ”ဟု လှမ်း၍ ပြောလိုက်သည်။ “ရှင်ကြက်ဖပဲ စားလိုက်ပါ”ဟု ကြက်မက လှမ်း၍ပြောလိုက်လျှင် ကြက်ဖသည် ပဲကြီးစေ့ကို နှုတ်သီးဖြင့် ကောက်ယူပြီးလျှင် မျိုလိုက်သည်။ သို့သော်လည်း ပဲကြီးစေ့သည် ဝမ်းထဲသို့ မကျဘဲ လည်ချောင်းထဲတွင်\n\nတစ်၍ ခံနေလေသည်။ ထိုအခါ ကြက်ဖက “ရှင်ကြက်မ၊ မြစ်ဆီကိုသွားပြီး သောက်ရေနည်း နည်း တောင်းပါလေ”ဟု ခိုင်းလေသည်။\n\nထို့ကြောင့် ကြက်မသည် မြစ်ဆီသို့ပြေး၍ ရေတောင်းလျှင် မြစ်က ဤသို့ ပြန်ပြောလေသည်။ “သစ်ပင်ဆီကိုသွားပြီး သစ်ရွက်တစ်ရွက် တောင်းပေးလျှင် ကျွန်ုပ် ရေကို ပေးပါမည်”ဟု ပြောလေသည်။\n\nထို့ကြောင့် ကြက်မသည် သစ်ပင်ဆီသို့ ပြေး၍ သစ်ရွက်တောင်းလျှင် သစ်ပင်က ဤသို့ ပြောပြန်လေသည်။ “တောင်သူကြီးသမီးဆီကိုသွားပြီး အပ်ချည် တောင်းပေးလျှင် ကျွန်ုပ် သစ်ရွက်ပေးပါမည်”ဟု ပြောလေသည်။\n\nထို့ကြောင့် ကြက်မသည် တောင်သူကြီးသမီးဆီကိုပြေး၍ အပ်ချည် တောင် လျှင် တောင်သူကြီးသမီးက ဤသို့ ပြောပြန်လေသည်။ “ဘီးသည် ဆီကိုသွားပြီး ခေါင်းဖြီးဖို့ ဘီးတောင်းပေးလျှင် ကျွန်ုပ် အပ်ချည်ကို ပေးပါ မည်” ဟု ပြောလေသည်။\n\nထို့ကြောင့် ကြက်မသည် ဘီးသည်ဆီကို ပြေး၍ ဘီးတောင်းလျှင် ဘီးသည်က ဤသို့ ပြောပြန်သည်။ “မုန့်သည်ဆီကိုသွားပြီး မုန့်တောင်းပေး လျှင် ကျွန်ုပ် ဘီးကို ပေးပါမည်”ဟု ပြောလေသည်။\n\nထို့ကြောင့် ကြက်မသည် မုန့်သည်ဆီသို့ ပြေး၍ မုန့်တောင်းလျှင် မုန့်သည်က ဤသို့ ပြန်ပြောလေသည်။ “ထင်းခွေသမားဆီကိုသွားပြီး ထင်း တောင်းပေးလျှင် ကျွန်ုပ် မုန့်ကိုပေးပါမည်”ဟု ပြောလေသည်။\n\nထို့ကြောင့် ကြက်မသည် ထင်းခွေသမားဆီသို့ မောကြီးပန်းကြီးနှင့် ပြေးသွား၍ ဤသို့ တောင်းပန်လေသည်။ “အို၊ ထင်းခွေသမား လူယောက်ျား၊ မုန့်သည်ကိုပေ ဖို ထင် တစ်စည် ကျွန်ုပ်အား ပေးပါ၊ မုန့်သည်သည်ဘီးသည် ကိုပေးဖို့ မုန့်ကို ကျွန်ုပ်အား ပေးပါလိမ့်မည်၊ ဘီးသည်သည် တောင်သူကြီ သမီးကို ပေးဖို့ ဘီးကို ကျွန်ုပ်အား ပေးပါလိမ့်မည်၊ တောင်သူကြီးသမီ သည် သစ်ပင်ကိုပေးဖို့ အပ်ချည်ကို ကျွန်ုပ်အား ပေးပါလိမ့်မည်၊ သစ်ပင်သည် မြစ်ကိုပေးဖို့ သစ်ရွက်ကို ကျွန်ုပ်အား ပေးပါလိမ့်မည်၊ မြစ်သည် ကြက်ဖကို ပေးဖို့ ရေကို ကျွန်ုပ်အား ပေးပါလိမ့်မည်၊ ကြက်ဖလည်ချောင်းထဲတွင် ပဲကြီးတစ်စေ့ တစ်၍ ခံနေပါသည်”ဟု ကြက်မသည် အကျယ်ရှင်း၍ ပြောပြီးလျှင် ထင်းခွေသမားကို တောင်းပန်လေသည်။\n\nထိုအခါ ထင်းခွေသမားသည် ကြက်မအား ထင်းတစ်စည်းပေးလိုက် သည်။ ကြက်မသည် ထင်းစည်းကို မုန့်သည်ဖို့ယူသွား သည်။ မုန့်သည်သည် ဘီးသည်ဖို့ မုန့်ကို ပေးလိုက်သည်။ ဘီးသည်သည် တောင်သူကြီး သမီးဖို့ ဘီးကိုပေးလိုက်သည်။ တောင်သူကြီး သမီးသည် သစ်ပင်ဖို့ အပ်ချည်ကို ပေး လိုက်သည်။ သစ်ပင်သည် မြစ်ဖို့ သစ်ရွက်ကို ပေ လိုက်သည်။ မြစ်သည် ကြက်ဖဖို့ ရေကို ပေးလိုက်သည်။\n\nကြက်ဖသည် ရေကို သောက်ချလိုက်သောအခါ ပဲကြီးစေ့သည် ဝမ်းထဲသို့ ကျသွားသဖြင့် အားရပျော်ရွှင်စွာ “အောက် အီး အီး အွတ်” ဟု တွန်လိုက်လေသည်။\n\n[ အိန္ဒိယရှေးဟောင်းပုံပြင် ။ ။ ဇူလိုင်၊ ၁၉၅၉ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 18,
      "category_id": 1,
      "title": "နေဝင်ရိုးရီ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးရှေးတုန်းက ဘုရင်ကြီးတစ်ပါးမှာ သမီးတော်ကလေးတစ်ပါး ရှိသတဲ့။ အဲဒီ သမီးတော်ကလေးဟာ ပင်လယ်ထဲက ပုလဲလုံးကလေ လို လှတဲ့အတွက် ကြောင့် ပုလဲဒေဝီလို့ အမည်တွင်သတဲ့။\n\nဘုရင်ကြီးရဲ့ မြို့အပြင်ဘက်မှာ သင်္ချိုင်းကုန်း ရှိသတဲ့။ သင်္ချိုင်းကုန်းမှာ ဘီလူးတစ်ကောင် ရှိသတဲ့။ အဲဒီ သင်္ချိုင်းဘီလူးဟာ မိုးချုပ်ခါနီး နေဝင် ရိုးရီ အချိန်ဆိုရင် မြို ့ထဲကိုဝင်လာပြီး အစာရှာသတဲ့။ တစ်နေ့ကျတော့ ပုလဲဒေဝီဟာ အိမ်တော်ရဲ့အပြင်ဘက်မှာ အမှတ်တမဲ့ ကစားနေတာကို ဘီလူးကြီး မြင်ပါလေရော။ ဒီတော့ ပုလဲဒေဝီက အင်မတန်ချော၊ အင်မတန် လှတော့ သင်္ချိုင်းဘီလူးက ခိုးပြေးဖို့ ကြံတာပေါ့။ ဒါပေမယ့် ပုလဲဒေဝီမှာ သူ ့ဖခင်ကြီး ခမည်းပေးထားတဲ့ ပယောဂလက်ဖွဲ့ကလေး လည်ပင်းမှာ ဆွဲထားလေတော့ ဘီလူးဟာ အနားကို မကပ်နိုင်ဘူးတဲ့။ ဒါနဲ့လည်း ဘီလူးက စိတ်မလျှော့ဘူး ။ မိုးချုပ်ခါနီး နေဝင်ရို ရီဆိုရင် ဘီလူးဟာ လူမင်းသားယောင် ဆောင်ပြီး အိမ်တော်နားမှာ ရစ်ဝဲရစ်ဝဲနဲ့ လှည့်သတဲ့။ တစ်ခါတလေ မြင်းစီး လို့၊ တစ်ခါတလေ ခြေကျင်လာသတဲ့။ ပုလဲဒေဝီကတော့ လူမင်းသားပဲ မှတ်တာပေါ့လေ။\n\nတစ်နေ့ကျတော့ ပုလဲဒေဝီက သနားစိတ်ပေါက်လာလို့ မင်းသား ယောင်ဆောင်လာတဲ့ ဘီလူးကို အိမ်တော်ရဲ့ လက်ရန်းကနေပြီး စကားပြော သတဲ့။ ဘီလူ လည်း အနားကပ်လာရော ပုလဲဒေဝီလည်း ဖျန်းဆို ကြက်သီးတွေ ထပြီး တစ်ကိုယ်လုံး တုန်လာသတဲ့။ ဒီတွင်မှ မင်းသားအစစ် မဟုတ်ဘဲ မကောင်း ဆိုးဝါးမှန်းသိလို့ မင်းသမီးက အပျိုတော်တစ်ယောက်ကိုခေါ်ပြီး “မစပယ်ရဲ့၊ ဟောဒီလူဟာ လူအစစ် မဟုတ်ဘူး၊ ညနေတိုင်း နေဝင်ရိုးရီ ရောက်တဲ့အခါ ကျွန်မကို လာလာပြီး ဒုက္ခပေးတဲ့ ဘီလူ ပဲ၊ အိမ်တော်သား တွေခေါ်ပြီး မောင် ထုတ်ပါ”လို့ ခိုင်းသတဲ့။ အဲဒီတော့ အိမ်တော်သာ တွေလည်း တုတ်ဆွဲ ဓားဆွဲနဲ့ “ဝိုင်းဟ ဆီးဟ”လို့ အော်ပြီးလိုက်တာပေါ့။ ဘီလူးလည်း နာနာဘာ၀ တန်ခိုးနဲ့ ကိုယ်ရောင်ဖျောက်ပြီး အိမ်တော်ဝင်းထဲက ထွက်ပြေ ပါလေရောတဲ့။\n\nသင်္ချိုင် ပြန်ရောက်တော့ ဘီလူးက တွေးသတဲ။ “အင်း၊ မင်းသမီးကို ခို ယူဖို့ ကြံစည်နေတာဟာ ငါတစ်ယောက်တည်း မဟုတ်ဘဲကိုး၊ နေဝင်ရိုးရီ ဆိုတဲ့ အကောင်ကလည်း ညနေတိုင်း လာနေတယ်ဆိုပဲ၊ ဘယ်လိုအကောင်မျို ပါလိမ့်၊ ငါ မြင် ယောင်ဆောင်ပြီး အိမ်တော် မြင်းဇောင်းထဲက ချောင် ကြည့် ရင် ကောင်းလိမ့်မယ်”လို့ တွေးသတဲ့။\n\nတွေးတဲ့အတိုင်းပဲ ဘီလူးဟာ မြင်းယောင်ဆောင်ပြီး အိမ်တော် မြင်းဇောင်းထဲမှာ မြင်းတွေနဲ့ရောပြီး နေတာပေါ့လေ။ ညရောက်လို့ မှောင်ကျ လာတယ်ဆိုရင်ပဲ မြင်းသူခိုးတစ်ယောက် မြင်းဇောင်းထဲ ဝင်လာသတဲ့။ ကင်းသမားတွေ အလစ်မှာ မြင်းခိုးမလို့ လာတာပေါ့လေ။\n\nမြင်းသူခိုးဟာ မှောင်ထဲမှာ ဝိုးတိုးဝါးတားမြင်ရတဲ့ မြင်းတွေကို လိုက်စမ်းသတဲ့။ ဘယ်မြင်းဟာ ချောသလဲ၊ ဘယ်မြင်းဟာ ကောင်းသလဲလို့ လိုက်ပြီး ရွေးတာပေါ့လေ။ ဘီလူးအယောင်ဆောင်နေတဲ့ မြင်းကိုတွေ့တော့ အကောင်းဆုံးပဲ ဆိုပြီး သူခိုးက ဇက်ခွံ့တာပေါ့။ ဇက်ခွံတယ်ဆိုတာမြင်းကို ဇက်ကြိုးတွေ တပ်တာပေါ့လေ။ ဇက်လဲခွံပြီးရော သူခိုးဟာ မြင်းပေါ် ခုန်တက်ပြီး မြင်းဇောင်းထဲက ထွက်သွားသတဲ့။\n\nအဲဒီအခါ မြင်းယောင်ဆောင်နေတဲ့ ဘီလူးက စဉ်းစားသတဲ့။ “အင်း၊ ဧကန္တ အခု ငါ့ကျောပေါ်မှာ စီးတဲ့လူဟာ နေဝင်ရို ရီဆိုတဲ့ အကောင်ဖြစ်မှာပဲ၊ အတော် အစွမ်းသတ္တိရှိပုံရတယ်” ဆိုပြီး ဒုန်းစိုင်းပြေးတာပဲတဲ့။ မြင်းပေါ်က သူခိုးလည်း မြင်းက ပြေးလွန်းတော့ လိမ့်ကျမှာစိုးလို့ ဇက်ကြိုးကို အတင်းဆွဲ သတဲ့။ မြင်းကလည်း ဇက်ကြိုးကို ဆွဲလေ ပြေးလေပဲတဲ့။ ဒီတော့ သူခိုးက တွေးသတဲ့။ “အင်း၊ ဧကန္တ ငါစီးတဲ့မြင်းဟာ မြင်း အစစ်တော့ မဟုတ်ဘူး၊ ဘီလူးဖြစ်မှာပဲ၊ မြင်းဆိုရင် အခုလောက် ဇက်ကို ဆွဲတာရပ်မှာပေါ့၊ ဘီလူးလက်ကလွတ်အောင် ဘယ်လိုကြံရပါ့မလဲ”လို့ တွေးပြီး ဟိုကြည့် သည်ကြည့်နဲ့ လိုက်သွားသတဲ့။ ဘီလူးကလည်း လူကို ကြောက်၊ လူကလည် ဘီလူ ကိုကြောက် အတန်ကလေး ပြေးမိတော့ ညောင်ပင် ကြီး တစ်ပင်အောက် ရောက်သွာ သတဲ့။ အဲဒီအခါ သူခို က ညောင်ကိုင် ကို တွဲလွဲခိုလိုက်လို့ မြင် ပေါ်က လွတ်ပြီး ကျန်ရစ်ခဲ့သတဲ့။ ဒီတော့မှ သူခို လည် ဟင်းဆိုပြီး သက်ပြင်းကြီးချလိုက်သတဲ့။ ဘီလူးလည်း အတန်ကလေး ပြေးမိ တော့မှ ညောင်ပင်ကို လှည့်ကြည့်ပြီး ဟင်းလို သက်ပြင်းချလိုက်သတဲ့။ သက်ပြင် နှစ်ခုလည်း တောထဲမှာ ဟိန်းသွားရော သူတို့နှစ်ဦးလည်း လိုရာကို ထွက်ခွာသွာ ကြပါလေရောတဲ့။\n\n[ အိန္ဒိယပုံပြင် ။ ။ စက်တင်ဘာ၊ ၁၉၆ဝ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 19,
      "category_id": 1,
      "title": "အမြီးမလှုပ် ငဖြူဒုတ်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်ခါတုန်းက ကျွန်တော်တို့ရွာတွင် ဖြူဒုတ်ဆိုသော ခွေးတစ်ကောင် ရှိပါသည်။ ဖြူဒုတ်သည် အလွန် ပျင်းပါသည်။ ပျင်းသဖြင့် အလွန်လည်း ဖျင်းပါသည်။ တစ်နေ့လုံး တစ်နေ့လုံး ခွေးကတက်မှာ တဟားဟားနှင့် သမ်းကာ အိပ်၍သာ နေပါသည်။ လမ်းလျှောက်ရမှန်းမသိ၊ လည်ပတ်ရမှန်း မသိ၊ သူခိုးလာ၍မျှ ဟောင်ရမှန်း မသိပါ။\n\nတစ်နေ့သောအခါ ထမင်းစားနေခိုက် အမြီးကိုနှန့်ကြည့်ရာ မနှန့်ဘဲနှင့် သေနေသည်ကို ဖြူဒုတ် သတိပြုမိပါသည်။ ဖြူဒုတ် များစွာ စိတ်ညစ်သွား ပါသည်။ အမြီးမနှန့်သော ခွေ သည် အလွန် ရယ်စရာကောင်းပါသည်။ ထို့ကြောင့် ဖြူ ဒုတ်သည် တစ်နေ့ တစ်နေ့တွင် မအိပ်နိုင် မလျောင်း နိုင်ဘဲ ငုတ်တုတ်ထိုင်၍ မှိုင်ကာသာ နေပါတော့သည်။ သူ ့ အကြောင်းကို သိသော အခါ ရွာထဲက အခြားသော ခွေးများသည် သူရှိရာသို့လာ၍\n\n“အမြီးမလှုပ် ငဖြူဒုတ် ငုတ်တုတ်ထိုင်လို့ မှိုင်” ဟု အော်ဟစ် ပြောင်လှောင်ကြပါသည်။\n\nသို့သော်လည်း ဖြူဒုတ်၏ သူငယ်ချင်း ကုပ်ကျားကတော့ တစ်ညနေ တွင် ဖြူဒုတ်ထံသို့လာ၍ အကြံပေးစကား ပြောကြားပါသည်။ “သူငယ်ချင်း၊ အမြီးမလှုပ်နိုင်လို့တော့ မဖြစ်ဘူး၊ အမြီ မလှုပ်ရင် မိတ်ဆွေလား၊ ရန်သူလာ ခွဲခြားပြီး မသိနိုင်ဘူး၊ သည်တော့ မင့်ကို ခွေးမြင်တိုင်းက ဝိုင်းကိုက်နေ တော့မှာပေါ့” ဟု အကြံပေးစကား ပြောကြားပါသည်။\n\nဖြူဒုတ်လည်း ဘာလုပ်ရမည် မသိ။ ငုတ်တုတ်ထိုင်ကာသာ နေသည်။ နောက်ဆုံးမှ ကဝေမကြီး ဘွားသူဇာကို ပြေး၍ သတိရမိသည်။ ဘွားသူဇာ ကတော့ဖြင့် ငါ့အမြီး သေနေတာကို လှုပ်နိုင်အောင် လုပ်ပေးနိုင်မှာပဲဟုဆိုကာ ဘွားသူဇာ၏ အိမ်သို့ သွားလေသည်။\n\nရောက်သွား၍ အဖြစ်အပျက်ကို ပြောပြသောအခါ ဘွားသူဇာက “အေ ၊ ငါ့မှာ အမြီးသေနေတာကို ရှင်အောင်ကုနိုင်တဲ့ဆေး ရှိတယ်၊ ဒါပေ မယ့် ငါစားဖို့ ယုန်တစ်ကောင်ဖမ်းပေးမှ ဆေးကိုပေးမယ်” ဟု ဆိုလေသည်။\n\nဖြူဒုတ်သည် တောထဲသို့ဝင်၍ ယုန်ကို လိုက်သည်။ တစ်သက်လုံး အပျင်းထူလာသည်ဖြစ်၍ ယခု ယုန်လိုက်ရသောအခါ အလွန် ပင်ပန်းနေ လေသည်။ သို့သော်လည်း နောက်ဆုံးတွင် ယုန်တစ်ကောင်ရ၍ ဘွာ သူဇာ လည်း အမြီးလှုပ်ဆေးကို စလူရွက်နှင့် ထုပ်ကာ ပေးလိုက်လေသည်။\n\nဖြူဒုတ်သည် ဆေးထုပ်ကို နှုတ်သီးဖြင့် ချီလာ၍ လမ်းခရီးတွင် အပျင်းရောဂါ ထလာ၍ ဟားခနဲ သမ်းမိလေသည်။ သမ်းမိသောအခါ ဆေးထုပ်သည် လွတ်ကျ၍ ပြေသွားလေသည်။ ထိုခဏ၌ လေပွေတိုက် လာ၍ ဆေး မှုန့်တို့သည် လွင့်ပါသွားကာ သစ်ပင်များပေါ်သို့ ရောက်ကြလေ သည်။ ထို့ကြောင့် ထိုနေ့မှစ၍ သစ်ပင်များပေါ်၌ သစ်ခက်ငယ်များနှင့် သစ်ရွက်များသည် လေထဲတွင် တလှုပ်လှုပ် လှုပ်လျက် ရှိကြလေတော့ သည်။\n\nဆေးမှုန့်အနည်းငယ်သာ ဖြူဒုတ်၏ နှုတ်ခမ်းမွေးပေါ်သို့ ရောက်သွား ၍ နှုတ်ခမ်းမွေးတို့သည် တလှုပ်လှုပ် လှုပ်လျက်နေကြလေတော့သည်။ နှုတ်ခမ်းမွေး လှုပ်နေသော ဖြူ ဒုတ်ကို မြင်ကြသောအခါ ခွေးများက\n\n“နှုတ်ခမ်းမွေး လှုပ်လှုပ်၊ ငဖြူ ဒုတ် ငုတ်တုတ်ထိုင်လို ့ မှိုင်”\n\nဟု ပြောင်ကြ လှောင်ကြပြန်သည်။ ထို့ကြောင့် ဘွားသူဇာဆီသို့သွား၍ ပြောပြသောအခါ ဘွားသူဇာက နှုတ်ခမ်းမွေးများကို အလှုပ်ရပ်အောင် ဆေးကုပေးလိုက်လေသည်။ ထို့နောက် အမြီးလှုပ်ဆေးကို စလူရွက်နှင့် ထုပ်ကာ ပြ၍ “ကဲ၊ ငါစားဖို့ မှိုရှာပေးခဲ့၊ နောက်ပြီး ဟောသည်ဆေးကို ယူသွား”ဟု ပြောလေသည်။ ဖြူ ဒုတ်လည်း လယ်ကွင်းထဲတွင် တောင်ပြေး မြောက်ပြေ နှင့် မှိုရှာရာ အလွန် မောခါမှ မှိုတစ်ဟင်းချက်ရ၍ ဘွားသူဇာအား ပေးကာ ဆေးထုပ်ကို နှုတ်သီးဖြင့် ချီယူ ပြန်လာခဲ့လေသည်။\n\nဖြူ ဒုတ်မှာ တစ်မနက်လုံးလုံး ကွင်းထဲတွင် ပြေးကာ လွှားကာ မှိုရှာခဲ့ရသဖြင့် မောနေသောကြောင့် လမ်းတွင် အိပ်ငိုက်လာကာ ဟားခနဲ သမ် မိပြန် လေသည်။ သမ် သောအခါ ဆေးထုပ်သည် လွတ်ကျ၍ ပြေသွား လေသည်။ ထိုခဏ၌ လေပွေ တိုက်လာ၍ အမှုန်တို့သည် လွင့်ပါသွားကာ ကွင် ထဲတွင် အစာရှာနေသော ငှက်တစ်ကောင်၏ အမြီးပေါ်သို့ ကျလေ သည်။ ထိုနေ့မှစ၍ ထိုငှက်၏အမြီးသည် တလှုပ်လှုပ် လှုပ်လျက်ရှိလေ တော့သည်။ ထိုငှက်ကို ယခုအခါ မြေညှောင့်ကောင်ဟု ခေါ်ကြပါသည်။\n\nဆေးမှုန့်အနည်းငယ်သည် ဖြူဒုတ်၏နာ ရွက်ပေါ်သို့ကျကြ၍ နားရွက် တို့မှာ တလှုပ်လှုပ် လှုပ်လျက် ရှိကြလေတော့သည်။ နာ ရွက်လှုပ်နေသော ဖြူဒုတ်ကို မြင်ကြသောအခါ ခွေးများက\n\n“နားရွက်လှုပ်လှုပ်၊ ငဖြူဒုတ် ငုတ်တုတ်ထိုင်လို့ မှိုင်”\n\nဟု ဆိုကာ ပြောင်ကြ လှောင်ကြပြန်လေသည်။ ထို့ကြောင့် ဖြူဒုတ်သည် ဘွားသူဇာဆီသို့ သွားပြန်သည်။\n\nဘွားသူဇာလည်း ဖြူဒုတ်၏ နားရွက်များကို အလှုပ်ရပ်အောင် ဆေးကုပေးလိုက်သည်။ ထို့နောက် ဘွားသူဇာက “ကဲ ဖြူဒုတ်၊ သည်တစ်ခါ တော့ အမြီးလှုပ်ဆေးကို နှစ်ခွက်စာ ပေးလိုက်ရမှာပဲ၊ ဒါမှ လမ်းကျလို့ ဖိတ်ကုန်တောင် တစ်ဝက်တော့ ကျန်လိမ့်ဦးမယ်၊ ကဲ ကဲ၊ ငါစားဖို့ မျောက်ဥ တူးပေးခဲ့ဦး”ဟု ခိုင်းလေသည်။ ဖြူဒုတ်လည်း ပျင်းသော်လည်း မပျင်းသာဘဲ မျောက်ဥများကို တူးပေးလေသည်။\n\nကဝေမကြီးသည် ဆေးထုပ်ကလေးကိုပေး၍ “ဟဲ့ ဖြူဒုတ်၊ သည်တစ်ခါ ကောင်းကောင်း သတိထားသွား၊ အိမ်မရောက်မချင်း မသမ်းနဲ့နော်၊ ဟုတ်လား” ဟု မှာလိုက်လေသည်။\n\nသည်တစ်ခါမှာတော့ ဖြူဒုတ်သည် အထူးဂရုစိုက်၍ သွားလေရာ မသမ်းမဝေဘဲနှင့် အိမ်သို့ပြန်ရောက်လေသည်။ ရောက်သောအခါ သူငယ်ချင်း ကုပ်ကျားကို ခေါ်၍ အမြီးကို ဆေးထည့်ခိုင်းလေသည်။ သို့သော်လည်း သည်တစ်ခါ ရလာသောဆေးမှာ နှစ်ခွက်စာဖြစ်သည်ကို သတိမထားမိပေ။ ကုပ်ကျားလည်း ဆေးမှုန့်များကို အမြီးတွင် အားရပါးရ လောင် ၍ ပွတ်ပေးလေရာ အမြီးမှာတစ်ခါတည်း လှုပ်လာလေတော့သည်။ သို့သော်လည်း ဆေးမှုန့်များမှာ လိုသည်ထက် ပိုနေသောကြောင့် အမြီးမှာ အလွန်အကျွံ လှုပ်နေလေတော့သည်။ ရပ်ချင်၍လည်း မရပ်နိုင်ရှိလေသည်။ ထို့ကြောင့် ဖြူ ဒုတ်မှာ စိတ်ညစ်ရပြန်လေသည်။ အိပ်သောအခါ လည်းတလှုပ်တည်း လှုပ်နေသောအမြီးကို မည်သို့ သဘောကျနိုင်ပါမည်နည် ။ ထို့ကြောင့် ဘွားသူဇာဆီသို့ ပြေးလေရပြန်သည်။\n\nဘွားသူဇာသည် ဖြူဒုတ်ကို မြင်သောအခါ ဤသို့ ပြောလေသည်။ “ဟဲ့ ဖြူဒုတ်၊ ပထမဦးစွာ မင်းအမြီးကို နှန့်လို့ လှုပ်လို့မရတဲ့အကြောင်းက တခြား မဟုတ်ဘူး၊ မင်း အပျင်းတစ်လွန်းလို့ပဲ၊ မင်းဟာ တစ်နေ့လုံး အိပ်ချည် နေတာပဲ၊ ဘာမှ မလုပ်ဘူး၊ ပျင်းနေတာပဲ၊ ပျင်းတော့ ဖျင်းလာ တာပေါ့၊ ဖျင်းရာကနေပြီး အမြီးဟာ သေသွားရော၊ သည်တော့ အခု မင်း ငါ့အိမ်လာပြီး ငါ့အလုပ်တွေကို ဝိုင်းကူလုပ်ပေးရမယ်၊ တစ်လလောက် လုပ်ပေးရင် မင် အမြီး ပြန်ပြီး ကောင်းသွားမှာပဲ၊ ဖျတ်ဖျတ်လတ်လတ် လုပ်ချင်ကိုင်ချင်တဲ့ ခွေးတွေဟာ သူတို့ အမြီးအတွက် ဘယ်တော့မှ စိတ်မညစ်ရဘူး”ဟု ပြောလေသည်။\n\nထို့ကြောင့် ဖြူဒုတ်သည် ဘွားသူဇာ၏ အိမ်သို့ သွားနေ၍ အလုပ် လုပ်ပေးလေသည်။ ရေခပ်ပေးသည်။ ထင်းခွဲပေးသည်။ တံမြက်စည်း လှည်းပေးသည်။ လှန်းထားသော စပါးများကို ငှက်တွေမလာအောင် စောင့်ပေးသည်။ ညအချိန်ဆိုလျှင် သူခိုးမလာအောင် ဟောင်ပေးသည်။ ဤကဲ့သို့ ဖျတ်ဖျတ်လတ်လတ် လိုလိုချင်ချင်နှင့် အလုပ် လုပ်နေစဉ် တစ်နေ့သ၌ သူ ့အမြီးသည် အလိုလို နဂိုအတိုင်း ပြန်ကောင်းသွားလေ တော့သည်။\n\n“အခု ကျွန်တော့်အမြီးကို လှုပ်ချင်တဲ့အခါ လှုပ်လို့ရတယ်၊ ရပ်ချင်တဲ့ အခါ ရပ်လို့ရတယ်၊ နဂိုအတိုင်း ပြန်ဖြစ်သွားပြီ”ဟု ဝမ်းသာအားရနှင့် ဖြူဒုတ်သည် ကဝေမကြီးအား ပြောပြလေသည်။\n\nထိုအခါ ကဝေမကြီးက “အေး ကောင်းတယ်၊ ကောင်းတယ်၊ တစ်လ လဲ စေ့ပြီ၊ မင်းသွားပေတော့၊ ဒါပေမယ့် မှတ်ထားနော် ဖြူဒုတ်၊ မသေမချင်းကောင် ကောင်း မှတ်ထား ၊ မင်းအမြီး သေသွားမှာကြောက်ရင် ဘယ်တော့မှ မပျင်းနဲ့၊ အလုပ်ကို ကောင်းကောင်းမှန်မှန်လုပ်၊ ဟုတ်လား”ဟု ပြောရာ ဖြူဒုတ်က “ကျွန်တော် သည်က မသွားချင်တော့ဘူး၊ သည်မှာ နေရတာ ပျော်တယ်၊ အလုပ်လုပ်ရတာ ပျော်တယ်၊ အဘွားနဲ့ပဲ အတူနေပါရစေ” ဟု တောင်းပန်လေသည်။\n\nကျွန်တော်သိသမျှ ပြောရမည်ဆိုလျှင် ဖြူ ဒုတ်သည် ယခုတိုင် ကဝေမကြီး ဘွားသူဇာအိမ်မှာ ရှိပါသေးသည်။ သူ ့အမြီးလည်း ယနေ့တိုင် ကောင်းလျက်ပင် ရှိသည်ဟု ကြားရပါသည်။\n\n[ ဒီဇင်ဘာ၊ ၁၉၅၅ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 20,
      "category_id": 1,
      "title": "လာဘံမင်းသမီး",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တိုင်းပြည်တစ်ပြည်မှာ ရာဇာတစ်ဦး ရှိသတဲ့။ ရာဇာဆိုတာ ကုလားစကား၊ မြန်မာလိုတော့ ရှင်ဘုရင်ပေါ့။ ရာဇာမှာ သားတော်တစ်ပါးရှိတယ်။ အဲဒီ သားတော်ကလေးဟာ တောကစား အင်မတန်ဝါသနာပါလို့ နေ့တိုင်း တောကစား ထွက်သတဲ့။ တောကစာ တယ်ဆိုတာ အမဲလိုက်တာပေါ့။ တစ်နေ့ကျတော့ သူ ့မယ်တော် ရာနီက ပြောသတဲ့။ ရာနီဆိုတာက မိဖုရားကို ပြောတာ။\n\n“သာ တော်မောင်၊ အရှေ့၊ အနောက်၊ တောင်၊ မြောက် အရပ် လေးမျက်နှာ ရှိတဲ့အထဲက အရှေ့အရပ်၊ အနောက်အရပ်၊ တောင်အရပ်တို့မှာ သားတော်မောင် သဘောရှိရာကိုသွားပြီး တောကစာ ပါ၊ သို့သော် မြောက် အရပ်ကိုတော့ မသွားပါလေနဲ့”လို့ တားမြစ် ပြောဆိုသတဲ့။\n\nဘာကြောင့် ဒီလိုတားမြစ်ပြောဆိုသလဲဆိုတော့ မြောက်အရပ်မှာ “လာဘ” လို့ ခေါ်တဲ့ မင်းသမီးချောကလေးတစ်ပါးရှိသတဲ့။ ဒီမင်းသမီး ကလေ ရဲ့သတင် ကို ကြားရင် မင်းသားကလေးဟာ မယ်တော် ခမည်းတော် နှစ်ပါးကို ပစ်ထားခဲ့ပြီး မင်းသမီးကလေးရှိရာကို ထွက်သွားမှာ စိုးရိမ်လို့ ဒီလို တားမြစ်ပြောဆိုသတဲ့။\n\nပထမတော့ မင်းသာ ကလေးဟာ မယ်တော်ရဲ့ စကားကို နားထောင် ပြီး မြောက်အရပ်ကို မသွားဘူးတဲ့။ ဒါပေမယ့် တစ်နေ့ကျတော့ သူ မယ်တော်ဟာ ဘာဖြစ်လို့များ မြောက်အရပ်ကို မသွားစေချင်ပါလိမ့်လို့ တွေးမိပြီး သွားချင်၊ သိချင်တဲ့ စိတ်တွေ ပေါ်လာသတဲ့။ ဒါကြောင့် မင်းသားကလေးဟာ လေးကိုထမ်းပြီး မြောက်အရပ်ကို ထွက်သွားပါလေရောတဲ့။ တောတစ်ခုထဲကို ရောက်တော့ တခြား တောရိုင်း တိရစ္ဆာန်တွေကို မတွေ့ရဘဲ သစ်ပင်တွေ ပေါ်မှာ တဆူဆူ တညံညံနဲ့ အော်မြည်နေကြတဲ့ ကြက်တူရွေ တွေကိုသာ တွေ့ရတော့ မင်းသားကလေးက လေးနဲ့ပစ်တာပေါ့။ ပစ်တော့ ကြက်တူရွေး တွေ ပျံပြေးကြသတဲ့။ ကြက်တူရွေး ရာဇာကြီးတစ်ကောင်သာ ကျန်ရစ်ခဲ့ သတဲ့။ သူ့နာမည်က “ဟိရာမန်” ဆိုပဲ။\n\nဟိရာမန် ကြက်တူရွေးက တခြား ကြက်တူရွေးတွေ ပြန်ပြေးတာ မြင်တော့ “အသင်တို့၊ မင်းသားက လေးနဲ့ပစ်လို့ ငါ့ကို ချန်ပြီး ပြန်ပြေး ကြတော့မှာလား၊ ဒီလိုဆိုရင် လာဘံ မင် သမီးလေးကို ငါ တိုင်စားရလိမ့် မယ်”လို့ ဟစ်ပြီး ပြောလိုက်သတဲ့။\n\nအဲဒီတော့ ကြက်တူရွေးတွေဟာ သူတို့ရာဇာဆီကို ပြန်လာကြပြန်\n\nရောတဲ့။ မင်းသားကလေ လဲ ကြက်တူရွေး စကားတတ်တာကို ။ ကြားရ တော့ အံ့သြပြီး လှမ်းမေးလိုက်သတဲ့။ “အို ရွှေခဲတို့၊ မင်းသမီး လာဘံ ဆိုတာ ဘယ်သူလဲကွယ့်၊ ဘယ်မှာနေသလဲကွယ်”လို့ လှမ်းမေးလိုက်သတဲ့။ ဒါပေမယ့် ကြက်တူရွေးတွေက ဘာမှပြန်မပြောဘဲ ပျံသွားကြပါလေရောတဲ့။ ဒီတော့ မင်းသားလေးဟာ ဝမ်းနည်းပက်လက်နဲ့ နန်းတော်ကိုပြန် လာပြီး အိပ်လို့လဲမပျော် စားလို့လဲမဝင်နဲ့ တမှိုင်မှိုင်တတွေတွေ ဖြစ်နေပါလေ ရောတဲ့။ နောက်တော့ မအောင့်နိုင်လို့ မယ်တော် ခမည်းတော်တို့ကို ဖွင့်ပြီး မေးရတော့တာပေါ့။ သို့သော်လဲ မယ်တော် ခမည်းတော်တို့က မင်းသမီး လာဘံ နေတဲ့အရပ်ကို မသိပါဘူး ။ မသွားချင်ပါနဲ့လို့ တားမြစ်ကြတယ်။ တစ်ကြိမ်တာ လဲ တာ မရ၊ နှစ်ကြိမ်တားလဲတားမရဖြစ်နေတော့ နောက်ဆုံးမှာခွင့်ပြုလိုက်ရတာပေါ့။\n\nမင်းသားကလေး မြောက်အရပ်ကို ထွက်ခွာသွားခါနီးတော့ ခမည်း တော် ရာဇာကြီးက ဝတ်လဲတော် အဖိုးထိုက် အဖိုးတန်တွေကို ပေးသတဲ့။ မြင်းတစ်စီးလည်း ပေ သတဲ့။ မယ်တော် ရာနီကြီး ကတော့ လမ်းခရီ မှာ ဆာရင် စားဖို့ဆိုပြီး မုန့်ချိုကွင်း ရွှေချည်ပဝါနဲ့ ထုပ်ပြီး ပေးလိုက်သတဲ့။\n\nမင်း သားလဲ လေး ကိုထမ် ၊ မုန့်ထုပ်ကိုလွယ်၊ မြင်းကိုစီးပြီး တောလမ်း အတိုင်း ထွက်သွားလိုက်တာ တောနက်ရာကိုရောက်တော့ အရိပ်ကောင်း ကောင်းနဲ့ ရေကန်တစ်ခုကို တွေ့ရသတဲ့။ အဲဒီအခါမှာ နေကလဲမြင့်၊ ခရီ ကလဲ ပန် လာတော့ မင်းသားဟာ မြင်းပေါ်ကဆင်းပြီး သစ်ပင်ရိပ်မှာ ခဏနားနေရင်း မုန့်စားမယ်လို့ လုပ်တာပေါ့လေ။ မုန့်ထုပ်ထဲက မုန့်ချိုကွင်း တစ်ခုကိုယူပြီး ကြည့်လိုက်တော့ ပုရွက်ဆိတ်တစ်ကောင် ပါလာတာကို မြင်သတဲ့။ နောက်တစ်ကွင်းကို ယူကြည်ပြန်တောလဲ ပုရွက်ဆိတ်တစ်ကောင် ပါလာတာကို မြင်ပြန်သတဲ့။ အဲဒါကြောင့် မုန့်ချိုကွင်း နှစ်ကွင်းကို မြေကြီး ပေါ်မှာ ချထားလိုက်သတဲ့။ နောက်ကို ဆက်ပြီး ယူပြန်တော့လဲ မုန့်ချိုကွင်း တွေသာကုန်ရော ပုရွက်ဆိတ် တစ်ကောင်စီနဲ့ချည်း တွေ့ရသတဲ့။ ဒီတော့ မင်းသားက “ပုရွက်ဆိတ်ကလေးတွေကို သနာ ပါတယ်၊ စာ ကြပါစေ”ဆိုပြီး မုန့်တွေအကုန်လုံးကို မြေကြီးပေါ်မှာ ပုံထားလိုက်ပါရောတဲ့။ အဲဒီအခါ ပုရွက်ဆိတ်ရာဇာကြီးက နှုတ်ခမ်းမွေးကိုထောင်ပြီး ပြောလိုက်သတဲ့။ “အသင် လူမင်းသား၊ အသင်ဟာ ကျွန်ုပ်တို့အပေါ်မှာ အင်မတန် သနား ညှာတာပါပေတယ်၊ နောင်အခါ ကျွန်ုပ်တို့ရဲ့ အကူအညီကိုလိုရင် ကျွန်ုပ်တို့ကို တမ်းတလိုက်ပါ၊ ကျွန်ုပ်တို့ လာရောက်ကူညီပါ့မယ်”လို့ ပြောသတဲ့။\n\nမင်းသားလဲ ပုရွက်ဆိတ်တွေကို နှုတ်ဆက်ပြီး မြင်းပေါ်တက်လို့ ခရီးဆက်ပြန်ရောတဲ့။ အတော်ကြာတော့ တောကြီးတစ်ခုထဲကို ရောက်ပြန် သတဲ့။ တောထဲမှာ ကျာ ကြီးတစ်ကောင်ဟာ တဝုန်းဝုန်းနဲ့ ဟိန်းနေတာကို တွေ့တော့ “အသင်ကျားကြီး၊ ဘာဖြစ်လို့ ဟိန် နေသလဲလို့” မင်းသားကမေးသတဲ့။ “ကျွန်ုပ် ခြေဖဝါးမှာ ဆူ စူးနေတာ ဆယ့်နှစ်နှစ်ရှိပါပြီ၊ ဒါကြောင့် ဟိန်းနေပါတယ်”လို့ ကျားက ပြန်ပြောသတဲ့၊ ဒီတော့ မင်းသားကလေးဟာ မြင်းပေါ်က ဆင်းပြီး ကျားရဲ့ ခြေဖဝါးထဲက ဆူးကို ထွင်ပေးလိုက်သတဲ့။ အဲဒီအခါ ကျားကြီးက ကျေးဇူးတင်လွန်းလို့ “အသင် လူမင်းသား၊ အရေး အကြောင် ရှိလို့ ကျွန်ုပ်ရဲ့ အကူအညီကိုလိုရင် တမ်းတလိုက်ပါ၊ ကျွန်ုပ်တို့ ကျားလင်မယား လာပြီး ကူညီပါ့မယ်”လို့ မှာလိုက်သတဲ့။\n\nမင်းသားလဲ ဆက်ပြီး မြင်းစိုင်းသွားလိုက်တာ အတန်ကြာတော့ တောအုပ်ကြီးတစ်ခုကို ရောက်ပြန်ရောတဲ့။ အဲဒီ တောထဲမှာ ပစ္စည်း အဝေ မတည့် လို့ စကားများနေကြတဲ့ ဖကီး သူတော်လေးဦးကို သွားတွေ့ရသတဲ့။ ဖကီး သူတော်တွေဟာ သူတို့ဆရာကြီး အနိစ္စရောက်သွားလို့ ကျန်တဲ့ ညောင်စောင်း စကြာရယ်၊ လွယ်အိတ် စကြာရယ်၊ ရေအို စကြာရယ်၊ ကြိမ်လုံး စကြာနဲ့ ကြိုး စကြာရယ်ကို သူက ဟိုဟာ ရသင့်တယ်၊ ငါက ဒီဟာရသင့် တယ်နဲ့ အငြင်းအခုန်ဖြစ်နေကြသတဲ့။ အဲဒီ စကြာတွေရဲ့ အစွမ်းသတ္တိက ဒီလိုတဲ့။ ညောင်စောင်း စကြာက ထိုင်တဲ့လူကို သွားလိုရာ ရောက်အောင် ပို့နိုင်သတဲ့။ လွယ်အိတ် စကြာက ပိုင်တဲ့လူကို လိုချင်ရာ ရအောင် ပေးနိုင် သတဲ့။ ရေအိုး စကြာက ရေရှာပေ နိုင်သတဲ့။ ကြိမ်လုံး စကြာနဲ့ ကြို စကြာ ကတော့ ရန်သူလာတဲ့အခါ အရိုက်ခိုင်းလို့ရတယ်။ အတုပ်ခိုင်းလို့ ရတယ်။ ဖကီ သူတော်လေးယောက် ငြင် ခုန်နေတာကိုတွေ့တော့ မင်းသားက ပြောသတဲ့။ “ဦးသူတော်တို့၊ ငြင်းခုန်မနေကြပါနဲ့တော့၊ ကျွန်တော်က မြား လေးစင်းကို အရပ်လေးမျက်နှာရွယ်ပြီး ပစ်လွှတ်မယ်၊ ပထမမြာ ကိုရအောင် ရှာနိုင်တဲ့ သူတော်က ညောင်စောင်းကိုယူပါ၊ ဒုတိယမြားကို ရအောင်ရှာနိုင်တဲ့ သူတော်က လွယ်အိတ်ကိုယူပါ၊ တတိယမြားကို ရအောင်ရှာနိုင်တဲ့သူတော်က ရေအိုးကို ယူပါ၊ စတုတ္ထမြားကို ရအောင်ရှာနိုင်တဲ့ သူတော်က ကြိမ်လုံးနဲ့ ကြိုးကို ယူပါ”လို့ ပြောသတဲ့။ ဖကီးသူတော်တွေကလဲ သဘောတူကြသတဲ့။\n\nအဲဒီတော့ မင်းသားက မြားကျည်တောက်ထဲက မြားလေးစင်းထုတ်ပြီး အရှေ့ဘက်ကို တစ်စင်း၊ အနောက်ဘက်ကို တစ်စင်း၊ တောင်ဘက်ကို တစ်စင်း၊ မြောက်ဘက်ကို တစ်စင်း ပစ်လွှတ်လိုက်တယ်ဆိုရင်ပဲ သူတော်တွေ လဲ သူ့ထက် ငါဦး မြားသွားရာကို လိုက်ကြပါလေရောတဲ့။ သူတော်တွေလဲ ခပ်ဝေးဝေးကို ရောက်ရော မင်းသားလဲ သူ ့မြင်းကို တောထဲ မောင်းလွှတ် လိုက်ပြီး ညောင်စောင်းပေါ်ကို တက်ထိုင်လိုက်သတဲ့။ လွယ်အိတ်တို့၊ ရေအိုးတို့၊ ကြိုးတို့၊ ကြိမ်လုံး တို့ကိုလဲယူသတဲ့။ ပြီ တော့မှ “အို ညောင်စောင်း ၊ ကျွန်ုပ်ကို လာဘံ မင် သမီးကလေးရဲ့ တိုင်းပြည်သို့ ယူဆောင်ပါလော့”လို့ ဆိုလိုက်သတဲ့။ ညောင်စောင်းလဲ မိုးပေါ်ကို ပျံတက်သွားပြီး လာဘံမင်းသမီး တိုင် ပြည်အရောက် ပျံသွားသတဲ့။ ရောက်တော့မှ မြေပေါ်ကို ဆင်းပြီး ရပ်နားသတဲ့။\n\nအဲဒီအခါ မင် သားက သူတွေ ရတဲ့လူတွေကို “မိတ်ဆွေတို၊ ဒီတိုင်းပြည် ဟာ ဘယ်သူ့ ့ တိုင်းပြည်ပါလဲ”လို့ မေးသတဲ့။ လူတွေကလဲ ‘လာဘံ မင်းသမီး တိုင်းပြည်ပါ”လို့ ဖြေကြားသတဲ့။ အဲဒီတော့ မင်းသားလဲ အမယ်အိုကြီးတစ်ဦး အိမ်ထဲကို ဝင်သွာ သတဲ့။ အမယ်အိုက မင်းသားကို မြင်တော့ “အမောင်၊ ဘယ်တိုင်းပြည်က ဘယ်သူပါလဲ”လို့ မေးသတဲ့။ “ကျွန်တော်ဟာ နိုင်ငံရပ်ခြား တိုင်းတစ်ပါ ကပါ၊ ခေတ္တခဏ တည်းခိုချင်လို့ ဝင်လာပါတယ်”လို့ ပြောသတဲ့။\n\nဒီတော့ အမယ်အိုက “အာ တော့နာပါရဲ့ အမောင်ရယ်၊ ဒီတိုင်းပြည်မှာ သူစိမ်းတစ်ရံဆံတွေကို လက်မခံရဘူးလို့ ရာဇာကြီးက အမိန့်ထုတ်ထား ပါတယ်”လို့ ပြန်ပြောသတဲ့။\n\n“အဘွားရယ်၊ ဒီတစ်ညတော့ တည်းပါရစေ၊ မိုးလဲချုပ်ခါနီးပြီမို့ ကျွန်တော် တောထဲကို ပြန်သွားရင် ကျားစားခံရပါလိမ့်မယ်”လို့ သနား စရာ တောင်းပန်ရှာသတဲ့။\n\n“ဒီလိုဖြင့်လဲ တစ်ညတော့ လက်ခံမယ်၊ မိုးလင်းရင် သွားရမယ်\n\nအမောင်၊ မတော်လို့ ရာဇာကြီး ရွှေနားတော်ကြားသွားရင် အဘွားကိုဖမ်းပြီး ထောင်သွင်း အကျဉ်းထားပါလိမ့်မယ်”လို့ အမယ်အိုက ပြောသတဲ့။ အမယ်အိုလဲ ဧည့်သည်ရောက်တယ်ဆိုတော့ ကျွေးဖို့ မွေ.ဖို့ ချက်ပြုတ် မယ် လုပ်တာပေါ့လေ။ မင်းသားက “အဘွား၊ စားစရာ ကျွန်တော့်မှာ ပါပါတယ်၊ ဒုက္ခ မရှာပါနဲ့” ဆိုပြီး လွယ်အိတ်ထဲက နှိုက်ထုတ်လိုက်တာ ရွှေလင်ပန်းနှစ်ချပ်နဲ့ စားကောင် သောက်ဖွယ်တွေ အပြည့်ထွက်လာသတဲ့။ အမယ်အိုနဲ့မင်းသားလဲ အားရပါးရ ပွဲတော်တည်ကြတာပေါ့။\n\nစားသောက်ပြီးတော့ အမယ်အိုက သောက်ရေသွားခပ်မယ် လုပ်ပြန် တာပေါ့။ ဒီတော့လဲ မင်းသားက “အဘွား၊ ဒုက္ခမရှာပါနဲ့”လို့ ပြောပြော ဆိုဆိုနဲ့ပဲ ရေအိုးကို ရေရှာခိုင်းသတဲ့။ ရေအိုးက ရေယူလာတော့ သူတို့ နှစ်ယောက် သောက်ကြတာပေါ့လေ။\n\nစားသောက်ပြီးတဲ့အချိန်မှာ နေမင်းလဲ စုပ်စုပ်ဝင်လို့ မှောင်စပြုလာ ပြီတဲ့။ ဒါကြောင့် မင် သားက “အဘွာ ၊ မီးမထွန်းဘူးလား”လို့ မေ တာပေါ့။ “အမောင်၊ အဘွာ တို့တိုင်းပြည်မှာ မီးထွန် ဖို့ မလိုပါဘူ ၊ ဘာကြောင့် လဲဆိုတော့ အဘွားတို့ရဲ့ မင်းသမီးကလေ လာဘံဟာ မိုးချုပ်ရင် နန်းတော် လေသာဆောင်မှာ ထွက်ထိုင်တာပဲ၊ မင်းသမီးကလေးဟာ အလွန်လှပပြီး သူ့ ရဲ့ ကိုယ်ရောင်ဟာ အင်မတန်တောက်ပထွန်းလင်းတဲ့အတွက် တစ်တိုင်း ပြည်လုံးဟာ နေ့အချိန်လို လင်းနေတာပါပဲ” လို့ အမယ်အိုက ပြောသတဲ့။ မိုးချုပ်လို့ မှောင်လာတော့ မင်းသမီးလာဘံဟာ ကျောက်သံ ပတ္တမြာ တွေ ဆင်ယင်ပြီး တကယ်ပဲ လေသာဆောင်မှာ ထွက်ထိုင်သတဲ့။ သူ့ ကိုယ်ရောင်ဟာလဲ ဖိုးလမင်း ထွက်ပေါ်လာသလို ထိန်ထိန်လင်းနေတာ ပဲတဲ့။ မင်းသားလဲ မင်းသမီးကို အဝေးကလှမ်းကြည့်ပြီး ပီတိတွေဖြစ်နေတာပေါ့။\n\nသန်းခေါင်ရောက်တဲ့အခါကျတော့ တိုင်းသူပြည်သားတွေဟာ အိပ်ရာ ဝင်ကြရော။ အဲဒီအခါကျမှ မင်းသမီးလဲ လေသာဆောင်ကဆင်းပြီး စက်ရာခန်းထဲကို ဝင်သတဲ့။\n\nမင်းသမီးလာဘဲ စက်ရာတော်ထဲမှာ အိပ်ပျော်သွားတဲ့အခါကျတော့\n\nမင်းသားဟာ သူ ့ညောင်စောင်းပေါ်ကို တက်ထိုင်ပြီး “အို ညောင်စောင်း၊ ကျွန်ုပ်အား မင်းသမီးလာဘံ၏ စက်ရာခန်းသို့ ပို့ဆောင်လော့”လို့ အမိန့် ပေးလိုက်သတဲ့။ ညောင်စောင်းကလဲ အမိန့်အတိုင်း ပို့ဆောင်တာပေါ့။ စက်ရာခန်းထဲ ရောက်တဲ့အခါ မင်းသားက သူ ့လွယ်အိတ်ကိုကိုင်ပြီး “အို လွယ်အိတ်၊ ကျွန်ုပ်အားများစွာသော ကွမ်းယာတို့ကို ပေးပါလော့” လို့ ပြောလိုက်တယ်ဆိုရင်ပဲ ကွမ်းယာတွေ ရောက်လာတာပဲတဲ့။ အဲဒီအခါ မင်းသားဟာ ကွမ်းယာတွေကို အဆောင်တော်ထဲက နေရာတကာမှာ လျှောက်ချထားခဲ့ပြီး ညောင်စောင် စီးလို့ အမယ်အိုအိမ်ကို ပြန်လာသတဲ့။ နောက်တစ်နေ့ မို လင်းလို့ မင်းသမီးရဲ့ အိမ်တော်သူတွေဟာ ကွမ်းယာ တွေကိုတွေ့တော့ အားရပါးရ ကောက်ပြီး စားကြ ဝါးကြတာပေါ့။ “ဟဲ့ ပြည့်ဝတို့၊ ဂုစ္ဆာတို့၊ ဒီ ကွမ်းယာတွေကို ဘယ်ကရကြသလဲ”လို့ မင်းသမီးက မေးတော့“မှန်လှပါ၊ သခင်မရဲ့အဆောင်တော်ထဲက ရကြပါတယ် ဘုရား” လို့ ဖြေကြသတဲ့။ ညတုန်းက မင်းသား ယူလာတာကို ဘယ်သူမှ မသိကြ\n\nဘူးပေါ့။\n\nနောက်တစ်နေ့ကျတော့ အမယ်အိုက မင်းသားကို သွားပါတော့လို့ နှင်ပြန်တာပေါ့။ မင်းသားကလဲ ဉာဏ်ရှာပြီး “မသွားပါရစေနဲ့ဦး”လို့ တောင်းပန်သတဲ့။ အဲဒါနဲ့ နောက်တစ်ည အမယ်အိုအိမ်မှာ နေရပြန်ရော။ ညရောက်တဲ့အခါ မင် သမီးလာဘဲလဲ အခါတိုင်းလို လေသာဆောင်မှာ ထွက်ထိုင်။ သန်းခေါင်ရောက်တော့ စက်ရာခန်းထဲကိုဝင်။ သလွန်ပေါ် မှာ အိပ်လို့ ပျော်သွားတာပေါ့။ အဲဒီအခါ မင်းသားဟာ ညောင်စောင်းစီးပြီးမင်းသမီးဆီကို သွားပြန်တာပေါ့။ ရောက်တဲ့အခါ သူ ့လွယ်အိတ်ကို သူက ပြောသတဲ့။ “အို လွယ်အိတ်၊ အဖို တစ်သိန်းထိုက်တဲ့ မြတဘက်ကို ကျွန်ုပ်အား ပေးပါလော့”လို့ ပြောသတဲ့။ မြတဘက်ကို ရတဲ့အခါကျတော မင်းသားက အိပ်ပျော်နေတဲ့ မင်းသမီးကို ခြုံပေးပြီး ညောင်စောင်းစီးလို့ အမယ်အိုအိမ်ကို ပြန်လာပြန်ရောတဲ့။\n\nမိုးလင်းလို့ မြတဘက်ကို တွေ့တဲ့အခါ မင်းသမီးလာဘံဟာ အင်မတန် အားရဝမ်းသာဖြစ်ပြီး မယ်တော်ကို လျှောက်သတဲ့။ “မယ်မယ်ဘုရား၊ ရှုတော်မူစမ်းပါ၊ ခိုဒါ အရှင်ဘုရားက ကျွန်တော်မကို သနားလို့ ဒီမြတဘက် ကို ပေးတော်မူတယ် ထင်ပါရဲ့”လို့ လျှောက်သတဲ့။\n\nမိုးလင်းတော့ အမယ်အိုက မင်းသားကို “သွားပါတော့”လို့ နှင်ပြန်တာ ပေါ့။ မင်းသားကလဲ ဉာဏ်ရှာပြီး “မသွားပါရစေနဲ့ဦး”လို့ တောင် ပန်ပြန် သတဲ့။ အဲဒါနဲ့ နောက်တစ်ည အမယ်အိုအိမ်မှာ နေရပြန်ရော။\n\nညကျတော့ မင်းသမီးစက်တော်ခေါ်တဲ့အချိန်မှာ မင်းသားဟာ ညောင် စောင် ကိုစီးပြီး သွားပြန်ရော။ အဆောင်တော်ထဲရောက်တဲ့အခါ “အို လွယ်အိတ်၊ ကျွန်ုပ်အား ပြည်တန် လက်စွပ်တစ်ကွင်းပေးပါလော့”လို့ တောင်းသတဲ့။ လက်စွပ်ကိုရတော့ မင်းသားက အိပ်ပျော်နေတဲ့ မင်းသမီးရဲ့ လက်ကို စွပ်ပေးဖို့ ကိုင်လိုက်တဲ့အခါ မင်းသမီးဟာ လန့်နိုးပြီး ‘အလို၊ အသင် ဘယ်သူပါလဲ” လို့ အလန့်တကြား မေးပါလေရော။ “အသင် ဘယ်အရပ်ကလဲ၊ ဘာအတွက် ကျွန်ုပ်ရဲ့ အဆောင်တော်ထဲကို လာရသလဲ” လို့ မေးတာပေါ့လေ။\n\nအဲဒီအခါ မင်းသားက လက်ဝါ ကို ကာပြပြီး “မကြောက်ပါနဲ့ အသင် မင်းသမီး၊ ကျွန်ုပ်ဟာ လူဆိုး သူဆိုး မဟုတ်ပါဘူး၊ မင်းသားပါ၊ ဟို မဟာမြိုင်တောကြီးထဲမှာနေတဲ့ ဟိရာမန် ကြက်တူရွေးက လမ်းညွှန်လိုက်လို့ အမိ အဖကို စွန့်ပြီး အသင့်ဆီကို ရောက်လာရတာပါ” လို့ပြန်ပြောသတဲ့။\n“ဪ၊ ရာဇာကြီးရဲ့ သားတော်လို့ဆိုတော့ အသင့်ကို အပြစ်ဒဏ် မခတ်စေပါဘူး၊ အသင်နဲ့ လက်ထပ်ထိမ်းမြားလိုပါတယ်လို့သာ ခမည်းတော် ထံမှာ တောင်းပန်လျှောက်ထားပါမယ်” လို့ မင်းသမီးက ပြန်ပြောသတဲ့။ အဲဒါနဲ့ မင်းသားလည်း အမယ်အိုအိမ်ကို ပြန်လာခဲ့တာပေါ့လေ။\n\nမိုးလင်းတဲ့အခါ မင်း သမီးလာဘံလည်း မယ်တော့်ထံပါ ချဉ်းကပ်ပြီး “မယ်တော်ဘုရား၊ ရာဇာကြီးတစ်ပါးရဲ့ သာ တော်တစ်ပါးဟာ ဒီတိုင် ပြည်ကို ရောက်နေပါတယ်၊ ဘုရားသမီးတော်ကို သူနဲ့ လက်ထပ်ထိမ်းမြားပေးတော် မူပါ” လို့ ပူဆာလျှောက်ထားသတဲ့။ မယ်တော်ကလည်း ခမည်းတော် ရာဇာကြီ ကို လျှောက်ထားရပြန်တာပေါ့လေ။\n\nဒီတော့ ရာဇာကြီးက မိန့်တော်မူသတဲ့။ “ကောင်းလှပြီ မိဖုရာ ကြီး၊ မင်းသားက ကျွန်ုပ် သမီးတော်ကို လက်ထပ် ထိမ်းမြားချင်တယ်ဆိုရင် ကျွန်ုပ်ခိုင် တဲ့ အလုပ်များကို အောင်မြင်စွာ လုပ်ပေးနိုင်မှဖြစ်မယ်၊ မလုပ်ပေး နိုင်ရင် သမီးတော်ကို မရတဲ့အပြင် အသတ်ခံရလိမ့်မယ်လို့ မှတ်ထားပါ၊ ဟော၊ ပထမ ခိုင်းမယ့်အလုပ်ကတော့ ဟောဒီ မုန်ညင်းစေ့ ၁ဝ တင်းကို တစ်ညတွင်းမှာ ဆီဖြစ်အောင် ပွတ်ပေးရမယ်၊ မပွတ်ပေးနိုင်ရင် သေဖို့ သာ ပြင်ပေတော့” လို့ အမိန့်တော်ရှိလိုက်သတဲ့။\n\nအချိန်ကျတော့ မင်းသားကိုခေါ်ပြီး ရာဇာကြီးရဲ့အမိန့်တော်ကို ပြောပြ ကြတာပေါ့လေ။ မင်းသားလည်း ပထမတော့ မကြံတတ်လို့ စိတ်ပျက်ပြီး လက်မှိုင်ချတာပေါ့။ နောက်တော့မှ ပုရွက်ဆိတ်ရာဇာကို ပြေးပြီး သတိရတာ နဲ့ မင်းသားဟာ မုန်ညင်းစေ့ ၁၀ တင်းကို ယူပြီး အမယ်အိုအိမ်ကို ပြန်လာ\n\nညရောက်တော့ မင် သားဟာ ပုရွက်ဆိတ်ရာဇာကို တမ်းတလိုက်တဲ့ အခါ ပုရွက်ဆိတ်တွေ သိန်းသန်း ကုဋေနဲ့ ရောက်လာပါရောတဲ့။ အဲဒီတော့ မင်းသားက မုန်ညင်းဆီကို ညတွင်းချင်းပြီးအောင် ပွတ်ပေးရမယ်လို့ ခိုင်းတာပေါ့။ ပုရွက်ဆိတ်တွေလည်း တစ်ယောက်တစ်လက်နဲ့ ပွတ်လိုက်ကြတာ မိုးလည်းလင်းရော ပြီးလည်း ပြီးတာပဲတဲ့။\n\nအဲဒီတော့ မင်းသားဟာ ဆီအို ကိုယူပြီး နန်းတော်ထဲကို ဝင်တာပေါ့။ ရာဇာကြီးလည်း အံ့ဩပြီးတော့နေသတဲ့။ ဒါပေမယ့် မကျေနပ်သေးဘူး။ “ကောင်းလှပြီ မင်းသား၊ သို့သော် ဒီလောက်စွမ်းရုံနဲ့ ကျွန်ုပ်သမီးကို မပေး နိုင်သေးဘူး၊ နောက် အလုပ်တစ်ခုကို လုပ်ရလိမ့်ဦးမယ်” လို မိန့်တော်မူသတဲ့။ အဲဒီအခါတုန်းက ရာဇာကြီးမှာ တောက ဖမ်းပြီး လှောင်ထားတဲ့ ဘီလူးကြီး နှစ်ကောင်ရှိသတဲ့။ အဲဒီ ဘီလူးကြီးနှစ်ကောင်ကို လွှတ်လည်း မပစ်ရဲ ဘူ ။ တိုင်းသူ ပြည်သားတွေကို စာ ပစ်မှာစိုးလို့တဲ့။ သတ်လည်း မသတ်တတ် ဘူး။ ဟော၊ အခုတော့ မင်းသားကို ခိုင်းသတဲ့။ “အမောင် မင်းသားငယ်၊ ကျွန်ုပ် လှောင်ထားတဲ့ ဘီလူးနှစ်ကောင်ကို နိုင်အောင်သတ်နိုင်ရင် ကျွန်ုပ် သမီးတော်ကို ပေးမယ့်အပြင် နိုင်ငံကို တစ်ဝက်ခွဲပြီး အိမ်ရှေ့မင်းအရာလည်း\n\nအပ်နှင်းမယ်” လို့ မိန့်တော်မူသတဲ့။\n\nအဲဒီအခါ မင်းသားလည်း အကြံရခက်ပြီး လက်မှိုင်ချလို့ အမယ်အိုရဲ့ အိမ်ကို ပြန်သွား တာပေါ့။ အိမ်ရောက်တော့မှ သတိရတာနဲ့ သူ ဆူ ထွင်ပေးခဲ့ ဖူးတဲ့ ကျားကြီး လင်မယားကို တမ်းတလိုက်သတဲ့။ ကျားကြီးလင်မယား ရောက်လာတဲ့ အခါကျတော့ ဘီလူ နှစ်ကောင်ကို နိုင်အောင် သတ်ပေးနိုင်ပါ့ မလားလို မေးသတဲ့။ ကျားတွေကလည်း သတ်ပေးနိုင်ပါတယ်လို့ ပြောသတဲ့။ အဲဒါနဲ့ မင်းသားက လွယ်အိတ်ဆီမှာ ပတ္တမြာ ဝတ်ရုံနှစ်ထည် တောင်းပြီး ကျားနှစ်စီးကို ခြုံပေးသတဲ့။ ပြီးတော့မှ နန်းတော်ထဲဝင်လို့ ဘီလူ တွေ နဲ့ သတ်တာပေါ့။ ဘီလူ တစ်ပြန် ကျားတစ်ပြန် ကိုက်ကြ၊ ကုတ်ကြ၊ ရုန်းကြ၊ ကန်ကြနဲ့ သတ်လိုက်ကြတာ နန် ရင်ပြင်တစ်ခုလုံးလည်း ဆူဆူညံညံဖြစ်ပြီး သွေးသံတွေက ရဲရဲနဲ့တဲ့။ နောက်ဆုံးကျမှ ကျားတွေကနိုင်လို ဘီလူ တွေမှာ ပါးစပ်အပြဲသားနဲ့ သေပွဲဝင်ကြပါလေရောတဲ့။\n\nဒါနဲ့လဲ ရာဇာကြီးက မကျေနပ်သေးဘူးတဲ့။ “ကောင်းလှပြီ မင်းသား၊ သိုသော်လည်း ကျွန်ုပ်ရဲ့ စည်တော်ဟာ ကောင်းကင်မှာရှိတယ်၊ ကောင်းကင်ကို တက်ပြီး စည်တော်ကို တီးပြရမယ်” လို့ ပြောပြန်ရောတဲ့။ မင်းသားလည်း ညောင်စောင်းကိုစီးပြီး တက်တီးတာပေါ့။\n\nဒါနဲ့လဲ ရာဇာကြီးက မကျေနပ်သေးဘူးတဲ့။ တကယ်အစွမ်းသတ္တိရှိတဲ့ ယောက်ျားကောင်း အာဇာနည်နဲ့မှ သူ ့သမီးတော်ကို လက်ထပ်ပေးချင် တာကိုး။ အဲဒါကြောင့် အမိန့်ရှိပြန်သတဲ့။ “မင်းသား၊ ကျွန်ုပ် နန်းတော်နားမှာ လဲကျနေတဲ့ ပုဆို တစ်ပတ် သစ်လုံးကို ဟောဒီ ဖယောင် ပုဆိန်နဲ့ ခွဲပေးရမယ်” လို အမိန့်ရှိပြန်သတဲ့။ ဒီတစ်ခါတော့ မင်းသားလည်း အတော်အကြပ်တွေ တာ ပေါ့။ ပုဆိန်က ဖယောင်းဆိုတော့ အလိုလိုမှ ပျော့ခွေနေတဲ့ဟာ ပုဆိုး တစ်ပတ် သစ်တုံးကို ဘယ်လိုခွဲနိုင်ပါ့မလဲ။\n\nညကျတော့ ညောင်စောင် စီးပြီး မင်းသမီး ဆီကိုသွားလို့ အကြောင်းကို ပြောပြသတဲ့။ ဒီတော့ မင်းသမီးက “မပူပါနဲ့ အသင်မင်းသား၊ ကျွန်ုပ်ရဲ့ ဆံပင် တစ်ပင်ကို ယူသွားပါ၊ သစ်တုံ ဆီကို ရောက်တဲ့အခါ တိုးတိုးပြောပါ၊ အို သစ်တုံး၊ ဟောဒီ ဆံပင်ချရာ အရပ်မှာ နှစ်ခြမ်းကွဲပေးဖို့ သမီးတော် လာဘက မှာလိုက်တယ်လို့ ပြောပြီး ဆံပင်ကို သစ်တုံ ပေါ်မှာချပါ၊ ဆံပင်ပေါ် မှာ ပုဆိန်အသွားကို တင်ပါ၊ သစ်တုံးကြီး ဖြန်းဖြန်းကွဲပါလိမ့်မယ်” လို့ ပြောသတဲ့။\n\nနောက်တစ်နေ့မနက်ရောက်တော့ မင်းသားလည်း နန်းတော်ထဲကိုဝင်ပြီး မင်းသမီးမှာတဲ့အတိုင်း လုပ်တာပေါ့။ ဆံမျှင်ကလေးကို သစ်တုံး ပေါ်မှာ ဆန့်တင်ပြီး ပုဆိန်သွားနဲ့ ထိတာနဲ့တစ်ပြိုင်နက် ပုဆို တစ်ပတ် သစ်တုံးကြီး ဟာ ဖြန်းခနဲဆို ထက်ခြမ်းကွဲသွားတာကိုမြင်တော့ ရာဇာကြီးနဲ့ နန်းသူ နန်းသား အားလုံး မျက်လုံးပြူးပြီး အံ့သြသွားကြတာပေါ့။\n\nအဲဒီလို အံ့ဖွယ်လေးပါးကို လုပ်ဆောင်ပြီးတော့မှ ရာဇာကြီးက သဘောကျပြီး “ကဲ၊ အမောင် သာ တော်” လို့ ခေါ်လိုက်သတဲ့။ “ယနေ့ကစပြီး ခုနစ်ရက်မြောက်တဲ့အခါ လက်ထပ်တဲနန်းကြီး ကို တခမ်းတနား ဆောက်လုပ် ပြီးတော့ မင်းညီ မင်းသားတို့ အလယ်မှာ သမီးတော်နဲ့ လက်ထပ်ထိမ်းမြား ပေးတော်မူမယ်၊ နိုင်ငံတော်ကို တစ်ဝက်ပေးပြီး အိမ်ရှေ့အရာကို အပ်နှင်း မယ်” လို့ အမိန့်တော် ရှိလိုက်သတဲ့။\n\nလက်ထပ်ထိမ်းမြားပြီးလို့ တစ်လခွဲလောက်ကြာတဲ့အခါ မင်းသားနဲ့ မင်းသမီ လာဘံဟာ မယ်တော် ခမည်းတော်ထံမှာခွင့်ပန်ပြီးတော့ကုလားအုပ် တွေ၊ မြင်းတွေ၊ ကျေးတွေ၊ ကျွန်တွေ အခြံအရံနဲ့ မင်းသားလေးရဲ့ တိုင်းပြည် ကို မိဘကန်တော့ဖို့ ထွက်ခွာသွားကြသတဲ့။\n\nမင်းသားဟာ သူ ့ရဲ့ လွယ်အိတ်စကြာ၊ ရေအို စကြာ၊ ညောင်စောင်း စကြာ၊ ကြိမ်လုံးစကြာနဲ့ ကြိုးစကြာတွေကို အမြဲဆောင်ထားသတဲ့။ ဒါပေမယ့် သူ ဘုန်းတန်ခိုးက အင်မတန်ကြီးလို့ စစ်တိုက်မယ့်လူ မပေါ်တဲ့ အတွက် ကြိမ်လုံးစကြာနဲ့ ကြိုးစကြာကို တစ်ခါမှ အသုံးမပြုရပါဘူးတဲ့။\n\n[ အိန္ဒိယပုံပြင် ။ ။ နိုဝင်ဘာ၊ ၁၉၅၉ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 21,
      "category_id": 1,
      "title": "မင်းသမီးအစစ်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးရှေးတုန်းက မင်းသားတစ်ပါးသည် ခမည်းတော် မယ်တော်တို့ထံ ဝင်၍ “သားတော်မောင်သည် အချိန်အရွယ်ရောက်ပြီ ဖြစ်ပါသောကြောင့် အိမ်ထောင်ဖက်ရှာရန် အခွင့်ပြုတော်မူပါ ဘုရား”ဟု လျှောက်လေသည်။ ထိုအခါ မိဘနှစ်ပါးက “သားတော်မောင်နှင့်ထိုက်တန်သော မင်းသမီ အများ နေပြည်တော်တွင်ရှိပါသည်၊ နှစ်သက်ရာကို ရွေးယူပါလော့”ဟု မိန့်တော်မူလေသည်။\n\n“မှန်လှပါ ၊ နေပြည်တော်တွင်ရှိသော မင်းသမီးများကို မင် သမီးအစစ် များဟု သားတော်မောင် မထင်ပါ၊ အရပ်လေးမျက်နှာသို့ထွက်၍ ရှာရမှ သာလျှင် မင်းသမီးအစစ်ကို တွေ့ရလိမ့်မည် ထင်ကြောင်းပါဘုရား”ဟု လျှောက်လေသည်။\n\n“သို့ဖြစ်ပါက ဘကြီးတော်မင်းကို အတူခေါ်၍ သားတော်မောင် နှစ်သက်ရာ မင်းသမီးအစစ်ကို ရှာပါလေလော့”ဟု ခမည်းတော် မယ်တော် တို့က အနူးအညွတ် ခွင့်လွှတ်လိုက်ကြလေသည်။ ထို့ကြောင့် မင်းသားသည် မြင်းဖြူကြီးကိုစီး၍ လည်း ကောင်း၊ ဘကြီးတော်မင်းသည် မြည်းငယ်ကို စီး၍လည်းကောင်း နေပြည်တော်မှ ထွက်ကြလေသည်။\n\nပထမသော် မင်းသားတို့သည် မြောက်ဘက် ဆီးနှင်းတိုင်းပြည်သို့ သွားကြလေသည်။ ထိုအရပ်တွင် လှည့်လည်ရှာဖွေကြသောအခါ အမျိုးသမီး တစ်ဦးနှင့် တွေ့ လေသည်။ ထိုအမျိုးသမီးက မင်းသားအား “အရှင်မင်းသား၊ ကျွန်တော်မသည် မင်းသမီး မယ်မိုးထိုး ဖြစ်ပါသည်၊ ကျွန်တော်မကို လက်ထပ်၍ သိမ်းပိုက်မည်ဆိုပါလျှင် ဆီးနှင်းတိုင်းပြည်ကို တစ်ဝက် ပိုင်ရပါ လိမ့်မည်”ဟု ပြောလေသည်။ သို့သော်လည်း မင်းသားက မင်းသမီး မယ်မိုးထိုးကို မြင့်လွန်းလှ၍ မင်းသမီးအစစ် မဟုတ်နိုင်ဟုဆိုကာ ထွက်ခွာ ခဲ့လေသည်။\n\nနေခြည်တိုင်းပြည်သို့ သွားကြလေသည်။ ထိုအရပ်တွင် လှည့်လည် ရှာဖွေကြသောအခါ အမျိုးသမီးတစ်ဦးနှင့် တွေ့လေသည်။ ထိုအမျို သမီးက မင်းသားအား “အရှင်မင်းသား၊ ကျွန်တော်မသည် မယ်ပုညှက် ဖြစ်ပါသည်၊ ကျွန်တော်မကို လက်ထပ်၍ သိမ်းပိုက်မည်ဆိုပါက ဤနေခြည်တိုင်းပြည်၏ အိမ်ရှေ့မင်း ရာထူးကို ရပါလိမ့်မည်”ဟု ပြောလေသည်။ သို့သော်လည်း မင်းသားက မင်းသမီး မယ်ပုညှက်သည် အရပ်နိမ့်လွန်းလှ၍ မင်းသမီ အစစ် မဟုတ်နိုင်ဟုဆိုကာ ထွက်ခဲ့လေသည်။\n\nထို့နောက် မင်းသားတို့သည် အရှေ့ဘက် နေထွက်နိုင်ငံသို့ သွားကြ လေသည်။ ထိုအရပ်တွင် လှည့်လည်ရှာဖွေကြသောအခါ အမျိုးသမီးတစ်ဦး နှင့် တွေ့လေသည်။ ထိုအမျိုးသမီးက မင်းသားအား “အရှင်မင်းသား၊ ကျွန်တော်မသည် မင်းသမီး မယ်ဝတုတ် ဖြစ်ပါသည်၊ ကျွန်တော်မကို လက်ထပ်၍ သိမ်းပိုက်မည် ဆိုပါက ဤနေထွက်နိုင်ငံ၏ စစ်သေနာပတိ ရာထူးကို ရပါလိမ့်မည်”ဟု ပြောလေသည်။ သို့သော်လည်း မင်းသားက ဤမင်းသမီး မယ်ဝတုတ်သည် မင်းသမီး အစစ် မဟုတ်နိုင်ဟုဆိုကာ ထွက်ခဲ့လေသည်။\n\nထို့နောက် မင်းသားတို့သည် အနောက်ဘက်နေဝင်နိုင်ငံသို့ သွားကြ လေသည်။ ထိုအရပ်တွင် လှည့်လည်ရှာဖွေကြသောအခါ အမျိုးသမီးတစ်ဦး နှင့် တွေ့လေသည်။ ထိုအမျိုးသမီးက မင်းသားအား “အရှင်မင်းသား၊ ကျွန်တော်မသည် မင်းသမီး မယ်ပိန်ညှော် ဖြစ်ပါသည်၊ ကျွန်တော်မကို လက်ထပ်၍ သိမ် ပိုက်မည် ဆိုပါက ဤ နေဝင်နိုင်ငံ၏ နန်းရင်းဝန်ရာထူးကို ရပါလိမ့်မည်”ဟု ပြောလေသည်။ သို့သော်လည်း မင်းသားက မင်းသမီး မယ်ပိန်ညှော်သည် ပိန်လွန်းလှ၍ မင်းသမီး အစစ် မဟုတ်နိုင်ဟုဆိုကာ ထွက်ခဲ့လေသည်။\n\nဤသို့ ဘကြီးတော်မင်းနှင့်အတူ အရပ်လေးမျက်နှာသို့ထွက်ကာ မင်းသမီး အစစ်ကို ရှာခဲ့ရာ မောရုံသာရှိ၍ မတွေ့ခဲ့ရသဖြင့် မင်းသားသည် စိတ်ပျက် ညှိုးငယ်စွာ မယ်တော် ခမည်းတော်တို့စံရာ နေပြည်တော်သို့ ပြန်ခဲ့ လေသည်။\n\nတစ်ခုသော ညဦ အချိန်တွင် မင်းမိဖုရာ နှစ်ပါ နှင့် သားတော် မင်းသား တို့သည် နန်းတော်ဆောင်မကြီးအတွင်း၌ စကားစမြည် ပြောနေကြလေ သည်။\n\nအပြင်ဘက်၌ကား လျှပ်ပြက်လျက်ရှိ၏။ မိုးချုန်းလျက်ရှိ၏။ လေကျ လျက် ရှိ၏။ မိုးသည် လျက်ရှိ၏။ ထိုအခါ မိဖုရားကြီးက “မိုးတွေရွာ လေတွေ တိုက်နှင့် ပျင်းဖွယ်ကောင်းလှသည်၊ ပျော်တော်ဆက် အမတ်ကြီးလည်း ရောက်မလာပါလား”ဟု ပြောဆိုနေခိုက် နန်းတော်တံခါးရွက်ကို ခေါက်သံ ကြားကြလေသည်။ ပျော်တော်ဆက် အမတ်ကြီး လာသည်ထင်၍ တံခါးကို ဖွင့်ပေးလိုက်ကြသောအခါ မိုးရွှဲရွှဲစိုနေသော အမျိုးသမီးတစ်ဦးက မိုးခိုခွင့်ပြုရန် တောင်းပန်သည်ကိုသာ တွေ့ရလေသည်။\n\nထိုအခါ သနာ ကြင်နာတတ်သော ရှင်ဘုရင်ကြီးက “လာပါ၊ ဝင်ပါ၊ သမီးငယ်က ဘယ်သူများပါလဲ”ဟု မေးရာ “ဘုရားကျွန်မသည် မင်းသမီး တစ်ပါး ဖြစ်ပါသည်”ဟု အမျိုး သမီးကလျှောက်လေသည်။ မင်းသမီးအစစ်ကို တောင့်တ လိုလားနေကြသော မိဖုရားကြီးနှင့် သားတော်တို့မှာလည်း အလွန်ဝမ်းသာအားရ ရှိကြလေသည်။\n\nထို့နောက် မိဖုရားကြီးသည် ထိုအမျိုးသမီးကလေး မင်းသမီးအစစ် ဟုတ် မဟုတ်ကို စုံစမ်းလိုသဖြင့် အပျိုတော်တို့ကို ခေါ်ကာ အမျိုးသမီး ကလေးအိပ်ရန် သလွန်တော် အပြင်ခိုင်းလေသည်။ ပထမဦးစွာ မွေ့ ရာတစ်ခု ထက်တွင် စားတော်ပဲတစ်စေ့ကို ထားစေသည်။ ထို့နောက် ဂွမ်းနုမွေ့ရာ ၂ဝ ကို အပေါ်က ထပ်၍ခင် စေသည်။ ထိုသို့ပြင်ပြီးသောအခါ အမျိုးသမီး ကလေးကိုခေါ်၍ အိပ်စေလေသည်။\n\nအမျိုးသမီးကလေးသည် ရေမိုးချိုး ဝတ်ကောင် ဝတ်သန့်လဲလှယ်၍ ဘုရားပုထိုး ရှိခိုးဆုတောင်းကာ ထူးဆန်းလှစွာသော ထိုအိပ်ရာကြီးထက်သို့ တက်လေသည်။ နေ့အချိန်က မိုး ရွာထဲတွင် မောပန်းလာသဖြင့် အားရပါးရ အိပ်ပါတော့မည်ဟု လှဲချလိုက်သောအခါ အိပ်၍မရ၊ ကျောအောက်က စလုံးစခု တစ်ခုခံနေသည်ဟု ထင်မိလေသည်။ လက်ယာဘက်စောင်း၍ အိပ်ပြန်၏။ လက်ယာဘက် စလုံးစခု ခံနေပြန်၏။ လက်ဝဲဘက် စောင်း၍ အိပ်ပြန်၏။ လက်ဝဲဘက်က စလုံးစခု ခံနေပြန်၏။ သို့ဖြင့် သန်းခေါင်ချိန်သို့ ရောက်၏။ လင်းကြက်တွန်သံကို ကြားရ၏။ နေထွက်တစ်ပြူသို့ ရောက် သောအခါ မိဖုရားကြီးသည် အိပ်ခန်းတွင် သို့ ဝင်လာသည်။ စင်းသော မျက်တောင်၊ ဝေသော မျက်စိ၊ ညှို သော မျက်နှာဖြင့် နွမ်းလျနေသော အမျိုးသမီးကလေးကို မြင်ရသောအခါ မိဖုရားကြီးက “အလို သမီးငယ်၊ ညက ကောင်းကောင် မအိပ်ရဘူးလား”ဟု မေးလေသည်။ “မှန်လှပါ၊ ညကတစ်ညလုံး တစ်မှေ မှ မပျော်ပါ၊ သည်အိပ်ရာအောက်မှာ ဘာရှိသည် မသိ၊ ကျောအောက်က စလုံးစခုနှင့် တစ်ကိုယ်လုံး ကို နာနေပါပြီ”ဟု လျှောက်ထား သောအခါ မိဖုရားကြီးသည် ပြုံး၍ အခန်းမှထွက်သွားပြီ နောက် ရှင်ဘုရင်ကြီး ဆီသို့ရောက်လျှင် ‘မင်းသမီးအစစ်ကို တွေ့ရပြီ”ဟု ပြောလေသည်။ အမျိုးသမီးကလေ သည် လွန်ခဲ့သော ညက အလွန်ထူထပ်စွာသော မွေ ့ရာ အောက်တွင် စာ တော်ပဲတစ်စေထာ သည်ကိုပင် သိသည်ဆိုသော သတင်းကို သိရသောအခါ သားတော်မင်းသားသည်လည်း “မင်းသမီးကို တွေ့ရပြီ”ဟု ဝန်ခံလိုက်လေသည်။ နောက်မကြာမီပင် မင်းမိဖုရားနှစ်ပါးတို့သည် ထိုအမျို သမီးကလေးကို မင်းသားကလေးနှင့် ထိမ်းမြားလက်ထပ် ပေးလိုက်လေ သတည်း။\n\n[ စက်တင်ဘာ၊ ၁၉၅၅ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 22,
      "category_id": 1,
      "title": "ကျောက်ခဲသလဲ သားမိုက်မဲ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးရှေးတုန်းက သူဌေးကြီးတစ်ဦးမှာ သားယောက်ျားလေးတွေ ရှိသတဲ့။ အဲဒီသူဌေးကြီးဟာ အိုမင်းမစွမ်းရှိလို့ သွားက ကျို ၊ ဆံပင်က ဖြူ၊ နာ က ထိုင်း၊ ခါးက ကိုင်း ဖြစ်ရုံမကဘူး ခဏ ခဏ ဖျားလိုက်နာလိုက်ဖြစ်နေတော့ သေတော့မှာပဲလို့ ထင်တာနဲ့ သားတွေကိုခေါ်ပြီး လူကြီးစုံရာရှေ့မှာ လယ်တွေ၊ ယာတွေ၊ ရွှေငွေ ပစ္စည်းတွေကို အမွေအဖြစ်နဲ့ ခွဲဝေပေးလိုက် သတဲ့။\n\nသို့သော်လဲ သူဌေးအိုကြီးဟာ အင်မတန် အသက်ပြင်းတယ်။ သေကံ မရောက် သက်မပျောက် ဆိုသလို ဖျားသာဖျားတယ်၊ နာသာနာတယ် မသေဘူးတဲ့။ တစ်နှစ်ကုန် တစ်နှစ်ကူ ပေမယ့် မသေဘူ ဆိုတဲ့ ဇွဲနဲ့ အသက် ရှည်နေတာပဲတဲ့။ အဲဒီလို အသက်ရှည်လေ သူ ့ခမျာ ဒုက္ခရောက်လေပေါ့။ အိုလို့ မင်းလို့ ဒုက္ခ ရောက်ရတာက တစ်မျိုး ၊ ဖျားနာလို့ ဒုက္ခရောက်ရတာက တစ်မျို ၊ သားတွေက မသဒ္ဓါလို့ ငြိုငြင် ကျိန်ဆဲတာကို ခံရတဲ့အတွက် ဒုက္ခရောက်ရတာက တစ်မျို ၊ သူ ့ခမျာမှာ သေခါနီးမှ အတော်ကို ပင်ပန်း ဆင်းရဲရှာသတဲ့။\n\nဟိုအရင်တုန်းကတော့ အမွေမရသေး လို့ သားတွေဟာ မျက်နှာလို ချွေးရနဲ့ အဖေအိုကြီးကို သူ ့ထက်ငါ သာအောင် လုပ်ကျွေးပြုစုကြတယ်။\nအခု အမွေရပြီးပြီ ဆိုတော့ အဖေအိုကြီးကို ဂရုမစိုက်ကြတော့ဘူး။ မြန်မြန်သေရင် မြန်မြန်အေးမှာ ပဲလို့ အောက်မေ့ပြီး အသက်ရှည်နေတာကိုပဲ မနာလိုဖြစ်နေတဲ့အတွက် ငြိုငြင် ကျိန်ဆဲကြသတဲ့။\n\nတစ်နေ့ကျတော့ သူဌေးအိုကြီးဆီကို မိတ်ဆွေဟောင်းတစ်ယောက်ဟာ မာကြောင်း သာကြောင်း သတင်းမေးရင်း ရောက်လာသတဲ့။ သူတို့နှစ်ဦ တွေ့ကြတဲ့အခါ ရှေးဟောင် နှောင် ဖြစ်တွေကို မြိန်ရေယှက်ရေနဲ့ ပြောကြ တာပေါ့။ ဒီလို ပြောရင်းနဲ့ သူဌေးအိုကြီးက သားတွေကို အမွေခွဲပြီးတဲ့ အကြောင်း၊ သား တွေက မသဒ္ဓါလို့ ငြိုငြင် ကျိန်ဆဲတဲ့အကြောင်းတွေကို အသည်းနာနာရှိတာနဲ့ ပြောပြတာပေါ့။ အဲဒီတော့ မိတ်ဆွေလဲ စိတ်မကောင်း ဘူ ပေါ့။ အဲဒါကြောင့် “အကြံထုတ်ပါဦးမယ်၊ အကြံရတဲ့အခါ အကူအညီ ပေးပါ့မယ်”လို့ မှာကြားပြီး ပြန်သွားသတဲ့။\n\nရက်အနည်းငယ်ကြာတော့ အဲဒီမိတ်ဆွေဟာ သူဌေ အိုကြီးအိမ်ကို လှည်းစီးပြီး ရောက်လာသတဲ့။ ရောက်တယ်ဆိုရင်ပဲ ကျောက်ခဲနဲ့ သလဲတွေ အပြည့်ထည့်ထားတဲ့ အိတ်ကြီးတွေကို ထမ်းချလာပြီး သူဌေးအိုကြီးရဲ့ အိပ်ရာနားမှာ ထားသတဲ့။ ထားပြီးတော့ ဟောဒီလို ပြောတာကိုး။\n\n“ကဲ၊ သူဌေးကြီ ၊ ကျွန်တော်လာတဲ့သတင်းကို သူဌေ ကြီးရဲ့သားတွေ ကြာ ကြလိမ့်မယ်၊ ကြားရင် မေးမြန်းစုံစမ်းကြလိမ့်မယ်၊ အဲဒီအခါ သူဌေးကြီး က ဟန်လုပ်ဖို့ အရေးကြီးတယ်၊ ဟုတ်ရဲ့လား၊ အခု ကျွန်တော်လာတာ ဟာ သူဌေးကြီးရဲ့ အကြွေးတွေကို ဆပ်ဖို့လာတာလို့ပြောပါ၊ ဟောဒီ ကျောက်ခဲသလဲ အိတ်တွေကို ငွေအိတ်တွေပါလို့ပြောပါ၊ ဒီတော့ သူဌေးကြီး ဆီမှာ ငွေတွေအများကြီး ရှိသေးတယ်လို့ မှတ်ကြလိမ့်မယ်၊ အဲဒီအခါ သူဌေးကြီးရဲ့ သားတွေဟာ သူဌေးကြီးကို ဂရုစိုက်ကြလိမ့်မယ်၊ ဒါပေမယ့် အိတ်ကြီးတွေကိုတော့ မကိုင်စေနဲ့နော်၊ လုံလုံခြုံခြုံ သိမ်းထားပါ၊ ကဲ ကျွန်တော် သွာ လိုက်ဦး မယ်”လို့ ပြောပြောဆိုဆိုနဲ့ လှည်းစီးပြီး ပြန်သွား ရောတဲ့။\n\nအဲဒီနေ့မှာပဲ သူဌေးအိုကြီးရဲ့ သားမိုက်တွေဟာ သတင်းကြားကြ တာပေါ့။ သူဌေးအိုကြီး အိပ်ခန်းထဲမှာ ငွေအိတ်ကြီးတွေ ရောက်နေတယ်လို့ ကြားတော့ အဲဒီ သာ လုပ်တဲ့သူတွေဟာ သွားရည်တများများကျပြီး သူဌေ အိုကြီးကို မျက်နှာ လုပ်ကြပြန်တာပေါ့လေ။ အရှက်က နည်းပါဘိတော့။ အချိုတစ်မျိုး၊ အချဉ်တစ်မျိုး၊ အပူတစ်မျိုး၊ အအေးတစ်မျိုး၊ စားစရာ သောက်စရာတွေကို ကြိုးကြိုးစားစာ ချက်ပြုတ်ပြီး ပွဲကြီးပွဲငယ်နဲ့ ကျွေးကြ တိုက်ကြ ပြုစုကြသတဲ့။ အဲဒီလိုနဲ့ အဘိုးကြီးဟာ အသက်ရှည်သွားလိုက်တာ မီးစာကုန် ဆီခန်းဆိုသလို နောက်ဆုံး မတတ်နိုင်တော့မှ သေရှာသတဲ့။ အဘိုးကြီးလဲ သေရော တစ်ချိန်လုံး မျက်စောင်းထိုးနေကြတဲ့ သူ့သာ တွေဟာ သူ ့ထက်ငါ အရင်ဦးအောင် အလုအယက်နဲ့ အိပ်ခန်းထဲပြေးဝင် တဲ့ပြီး အိတ်ကြီးတွေကို ဖွင့်လိုက်ကြတာ အထဲမှာ ဘာတွေကို တွေ့ ရသလဲ ဆိုတော့ ကျောက်ခဲနဲ့ သလဲချည်းပဲတဲ့။\n\n[ အိန္ဒိယပုံပြင် ။ ။ ဖေဖော်ဝါရီ၊ ၁၉၆ဝ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 23,
      "category_id": 1,
      "title": "ဘူးဘူးနဲ့ မိကျောင်း",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်ရံရောအခါ ဘူးဘူးခေါ်သော နွားမတစ်ကောင်သည် ချောင်းကမ်းပါး တွင် မြက်စားနေစဉ် လယ်သူကြီး ဦးမြတ်သာတို့လင်မယား စကားပြောနေ သည်ကို နားစွန်နားဖျား ကြားမိလေသည်။ ကြားလျှင်ကြားချင်း ဘူးဘူးသည် မျက်လုံး မျက်ဆန်ပြူ ၍ မြက်စားရပ်လိုက်လေသည်။\n\nထို့နောက် ဗြိုက်တောစပ်တွင် မြက်စားနေသော ညွမ်ညွမ့်ခေါ်သည့် ကျွဲမထံသို့ ပြေးသွားကာ ဤသို့ အော်ဟစ် ပြောဆိုလေသည်။\n\n“ဟေ့ ညွမ်ညွမ့်၊ သည်မနက် သတင်းဆိုးတစ်ခု ကြားရတယ်၊ ချောင်း ထဲမှာ မိကျောင်းတွေရှိနေသတဲ့၊ ညည်းကလေးတွေကို သိမ်းထားပါ”ဟု ပြောဆိုလေသည်။\n\nထိုအခါ ညွမ်ညွမ့်က “ဘုရားရေ၊ ဆိတ်မ ဘဲဘဲကို သွားပြောဦးမှပဲ၊ သူ ့မှာလဲ သားကလေ တွေရှိတယ်”ဟု ဆိုကာ ညောင်ပင်ရိပ်တွင် အစာစာ နေသော ဘဲဘဲထံသို့ ပြေးလေသည်။\n\n“ဟေ့ ဘဲဘဲ၊ သတင်းဆိုးတွေ ကြားခဲ့ရတယ်၊ ညည် ကလေးတွေကို ချက်ချင် သိမ်းပါ၊ ချောင် ထဲမှာ မိကျောင်းတွေ ရှိနေတယ်လို့ ဘူးဘူးက ပြောသွား တယ်”ဟု ဆိုလေသည်။\n\nထိုအခါ ဘဲဘဲက “အမယ်လေး၊ သည်လိုဆိုရင် မြင်းမကြီး ဟီးဟီး\n\nကို သွားပြောဦးမှပဲ ဖြစ်မယ်၊ သူ ့မှာ သားကလေးတစ်ကောင်ရှိနေတယ်”ဟု မြင်းသာ ငယ်ကလေးနှင့် အတူအိပ်နေသော ဟီးဟီးထံသို့ ပြေ လေသည်။ “ဟေ့ ဟီးဟီး၊ သတင်းကတော့ဖြင့် တယ်မကောင်းဘူး၊ ချောင်းထဲမှာ မိကျောင်းတွေ ရှိနေတယ်လို့ ညွမ်ညွမ်က ပြောသွားတယ်၊ ညည်း ကလေးကို ဘယ်မှ မသွားစေနဲ့နော်”ဟု ပြောလေသည်။\n\nထိုအခါ ဟီးဟီးက “အလိုလေး၊ ဘဲမကြီး ဂတ်ဂတ်မှာလဲ ကလေး တွေနဲ့၊ သွားပြီး သတိပေးဦးမှ ဖြစ်မယ်”ဟုဆိုကာ ဘဲပေါက်စ ဝါဝါကလေး ၁၀ ကောင်နှင့် ချောင်းဘက်ကိုသွာ နေသော ဂတ်ဂတ်ထံသို့ ပြေးလေသည်။ “ဟေ့ ဂတ်ဂတ်၊ ချောင်းထဲမှာ မိကျောင်းတွေရှိနေသတဲ့၊ ဘဲဘဲက ပြောသွားတယ်၊ ညည်းကလေးတွေကို ချောင်းထဲ မဆင်းစေနဲ့နော်”ဟု ပြောဆိုလေသည်။\n\nထိုအခါ ဂတ်ဂတ်က “ဟုတ်ကဲ့လား၊ သည်လိုဖြင့် ကြက်သားအုပ်မကြီး ကော့ကော့ကို သွားပြောရဦးမယ်၊ သူ ့မှာလဲ ကလေးတွေနဲ့ပဲ”ဟုဆိုကာ ကြက် ပေါက်ကလေး ခုနစ်ကောင်နှင့် အစာစားနေသော ကော့ကော့ထံသို့ ပြေ လေသည်။\n\nထိုအခါ ကော့ကော့က “မိုးကြိုး ကျားသားတော်၊ သည်လိုဆိုရင် ခွေးမကြီး ဝုတ်ဝုတ် သွားပြောရဦးမယ်၊ သူ ့မှာ သားကလေး သုံးကောင် မွေးတာ မကြာသေးဘူး”ဟု ဆိုကာ လမ်းဘေးတွင်နို့တိုက်နေသော ငုတ်ဝုတ် ထံသို့ ပြေးလေသည်။\n\n“ဟေ့ ဝုတ်ဝုတ်၊ သည်နေ့ သတင်းဆိုးတွေကြားရတယ်၊ ချောင် ထဲမှာ မိကျောင်းတွေ ရှိနေသတဲ့၊ ဂတ်ဂတ်က ပြောသွားတယ်”ဟု ပြောဆိုလေ သည်။\n\nထိုအခါ ဝုတ်ဝုတ်က “အမယ်၊ သည်လိုဆိုရင် လယ်သူကြီး ဦးမြတ်သာ ကို သွားပြောဦးမှ ဖြစ်မယ်၊ သူ ့မှာ သားတစ်ယောက် သမီးတစ်ယောက် ရှိနေတယ်”ဟု ဆိုကာ ဦးမြတ်သာ၏ လယ်တဲရှိရာသို့ ပြေးလေသည်။\n\n“အို ဦး မြတ်သာ၊ သတင်းဆို တွေကို ကြားရလို ကျွန်မ ပြေးခဲ့ပါတယ်၊ ကလေးတွေကို ချောင်းထဲရေချို မလွှတ်ပါနဲ့၊ ချောင်းထဲမှာ မိကျောင်းတွေ ရှိနေတယ်လို့ ကော့ကော့က ပြောသွားတယ်”ဟု ပြောဆိုလေသည်။ ထိုအခါ ဦးမြတ်သာက ဆိုလေသည်။ “အို ဟုတ်မယ် မထင်ပါဘူး၊ ကော့ကော့က ရယ်စရာပြောသွားတာ ထင်ပါရဲ့၊ ချောင်းထဲမှာ ဘယ် မိကျောင်းမှ မရှိပါဘူး၊ ကော့ကော့ကို ငါကိုယ်တိုင် သွားမေးပါဦးမယ်”ဟု ဆိုကာ ဝုတ်ဝုတ်ကို ခေါ်၍ သွားလေသည်၊ ကော့ကော့လည်း သားငယ် များကို ပျာယီးပျာယာခေါ်၍ ကြက်ခြံထဲသို့ ပြေးဝင်နေလေသည်။\n\n“ဟေ့ ကော့ကော့၊ ချောင် ထဲမှာ မိကျောင်း ရှိတယ်လို့ နင့်ကို ဘယ်သူက ပြောသလဲ”ဟု မေးလိုက်ရာ ကော့ကော့က “ဂတ်ဂတ် ပြောသွား တာပဲ၊ တကယ် မရှိဘူးလား”ဟု မေးလေသည်။\n\n“မရှိပါဘူးဟယ်၊ ကဲ ကဲ ဂတ်ဂတ်ကို သွားမေးကြဦးစို့”ဟု ဆိုကာ ဦးမြတ်သာသည် ကော့ကော့နှင့် ဝုတ်ဝုတ်ကို ခေါ်၍ သွားလေသည်။ ချုံဖုတ်တစ်ခုအောက်တွင် ပုန် နေသော ဂတ်ဂတ်တို့ သာ အမိတစ်စုကို တွေ့သောအခါ ဦးမြတ်သာက “ဟဲ့ ဂတ်ဂတ်၊ ချောင်းထဲမှာ မိကျောင်း တွေရှိနေတယ်လို့ နင့်ကို ဘယ်သူပြောသလဲ”ဟု မေးလိုက်ရာ ဂတ်ဂတ်က “ဟီးဟီး ပြောသွားတယ်၊ တကယ် မရှိဘူး လာ”ဟု မေးလေသည်။\n\n“မရှိပါဘူးဟယ်၊ ကဲ ကဲ ဟီးဟီးကို သွားမေးကြစို့’ဟု ဆိုကာ ဦးမြတ်သာသည် ကော့ကော့၊ ဝုတ်ဝုတ်နှင့် ဂတ်ဂတ်တို့ကို ခေါ်လျက် ဟီးဟီး ဆီသို့ သွားကြသည်။ ဟီးဟီးကို တွေ့သောအခါ ဟီးဟီးကဘဲဘဲ ထံသို့ ညွှန်လိုက်သည်။ ဘဲဘဲထံသို့ ရောက်ပြန်သောအခါ ဘဲဘဲက ညွမ်ညွမ်ထံသို့ ညွှန်လိုက်ပြန်သည်။ ညွမ့်ညွမ့်ထံသို့ ရောက်သောအခါ ညွမ်ညွမ်က ဘူးဘူးထံသို့ ညွှန်လိုက်သည်။ ဘူးဘူးထံသို့ရောက်သောအခါ ဦးမြတ်သာက ”ဟဲ့ ဘူးဘူး၊ ချောင်းထဲမှာ မိကျောင်းတွေ ရှိနေတယ်လို့ နင့်ကို ဘယ်သူက ပြောသလဲ”ဟု မေးရာ ဘူးဘူးက ”ဦးမြတ်သာပဲ ပြော တယ် မဟုတ်လား၊ ဟိုတစ်နေ့က ချောင် နားမှာ ဦးမြတ်သာက ဦးမြတ်သာ ရဲ့မိန်းမကို ချောင်း ထဲမှာ မိကျောင်းတွေရှိနေတယ်လို့ ပြောတာကို ကျွန်မ ကြားမိတာပဲ”ဟု ဆိုလေသည်။\n\nထိုအခါ ဦးမြတ်သာသည် အူလန် အသည်းလန် ရယ်၍ “ဪ၊ ခက်လှချေလား ဘူးဘူးရယ်၊ ငါပြောတာက ရေထဲက မိကျောင်း မဟုတ် ဘူး၊ ချောင်းကမ်းပါးမှာ ပေါက်နေတဲ့ မိကျောင်းကွမ်းဖတ်ပင်တွေ သိပ်များ နေတာကို ပြောတာဟ၊ မိကျောင်းကွမ်းဖတ်ပင်ကို နင် မသိဘူးလား”ဟု မေးလေသည်။ စေတနာကောင် ရှာခဲ့ သော ဘူ ဘူ မှာ ခေါင်းငိုက်စိုက်ကျကာ ဘာမျှ မပြောနိုင်ရှာတော့ပေ။ ညွမ်ညွမ့်၊ ဘဲဘဲ၊ ဂတ်ဂတ်၊ ကော့ကော့၊ ဝုတ်ဝုတ်တို့ကလည်း ဝိုင်း၍ ရယ်ကြပြန်ရာ ဘူ ဘူးမှာ မခံနိုင်ရှာတော့ဘဲ လယ်ကွင်းထဲသို့ ထွက်ပြေးလေတော့သတည်း။\n\n[ ဇန်နဝါရီ ။ ။ ၁၉၅၆ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 24,
      "category_id": 1,
      "title": "သမီးလိမ္မာ မဟာရွှေသွေး",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးရှေးတုန်းက ညီအစ်ကိုနှစ်ယောက် အတူတူ ခရီးသွားကြသတဲ့။ တစ်ယောက်က ဆင်းရဲတယ်။ တစ်ယောက်က ချမ်းသာတယ်။ ဆင်းရဲသူက မြင်းမ ဆွဲတဲ့ လှည်းကလေးနဲ့၊ ချမ်းသာသူက မြင်းထီးဆွဲတဲ့ လှည် ကလေ နဲ့ သွားကြလို့ ညမိုးချုပ်တော့ လှည်းဝိုင် တစ်ခုမှာ စခန်းချပြီး အိပ်ကြသတဲ့။ ညသန်းခေါင်လောက်ကျတော့ ဆင်းရဲတဲ့သူရဲ့ မြင်းမက မြင်းကလေး မွေ တယ်။ မြင်းကလေးက ချမ်းသာသူရဲ့ လှည် အောက်ကိုသွားပြီး ဝပ်နေ တယ်။ နောက်တစ်နေ့ မိုးလင်းတော့ ချမ်းသာသူက သူ့ညီ ဆင်းရဲသားကို အိပ်ရာက နှိုးပြီးပြောသတဲ့။\n\n“ဟေ့ ညီလေး၊ ထစမ်း၊ ငါ့လှည် က မြင် ကလေးတစ်ကောင် မွေးနေ တယ်”\n\nသည်တော့ ဆင်းရဲသားက ထပြီး ပြောတာပေါ့။\n\n“လှည်းက မြင်းမွေ တယ်လို့ မိုးကြိုးကျားသား၊ ခင်ဗျားပဲ ပြောတတ် ပလေတယ်၊ ကျွန်တော့် မြင်းမက မွေးတဲ့ မြင်းကလေးပါဗျ”\n\n“မင်း မြင်းမကမွေးရင် သည်မြင်းကလေးဟာ မြင်းမနားမှာ နေမှာပေါ့”\n\nအဲသည်လို ညီအစ်ကိုနှစ်ယောက် စကားများပြီး တရားသူကြီးဆီကို ရောက်ကြပါလေရောတဲ့။ ချမ်းသာသူက ငွေရှိတော့ တရားသူကြီးကို ငွေနဲ့ လာဘ်ထိုးတာပေါ့။ ဆင်းရဲသူကတော့ တရားသူကြီးကို အမှန်ပဲ ပြောနိုင်ရှာတယ်။\n\nနောက်ဆုံးကျတော့ သည်အမှုဟာ ဇာဘုရင်ကြီး ဆီကို ရောက်ပါလေ ရော။ ရုရှားပြည်မှာ ရှေးက ရှင်ဘုရင်တွေကို ဇာလို့ ခေါ်တယ်။ မှတ် ထားကြ။\n\nသည်တော့ ဇာဘုရင်ကြီးက ညီအစ်ကိုနှစ်ယောက်ကို ရှေ့တော်ခေါ်ပြီး စကားထာလေးရပ် ဝှက်သတဲ့။\n\n“ကမ္ဘာပေါ်မှာ အရှိန်အပြင် ဆုံး အမြန်ဆုံးဟာ ဘာလဲ၊ အဆီအမျာ ဆုံးဟာ ဘာလဲ၊ အနူးညံ့ဆုံးဟာ ဘာလဲ၊ ချစ်စရာအကောင်းဆုံးဟာ ဘာလဲ” စကားထာ အဖြေရှာဖို့ ခွင့်သုံးရက်ပေးတယ်။\n\n“မောင်မင်းတို့ လေးရက်မြောက်တဲ့အခါ ငါ့ထံကို လာပြီး အဖြေ ပေးကြ”လို့ ဇာဘုရင်က မှာလိုက်သတဲ့။ ချမ်းသာသူလည်း အဖြေကို စဉ်းစာ တာပေါ့။ နောက်တော့ သူ ့မိတ်ဆွေ ဂုံးမကြီးကို သတိရတာနဲ့ အကြံ သွားတောင် တယ်။\n\nဂုံးမကြီးက သူ့ ့ကိုမြင်တော့ “မျက်နှာတွေ အိုလို့၊ ဘာအလိုမကျ ဖြစ်လာသလဲ” လို့ မေးတယ်။\n\n“ဗျာ၊ ဇာဘုရင်ကြီးက သုံးရက်အတွင်းမှာ စကားထာ လေးရပ်ကို ဖြေရမယ်လို့ ခိုင်းလိုက်လို့ စိတ်ညစ်နေပါတယ်”\n\n“ကဲ ပြောစမ်းပါဦးလေ၊ ဘာစကာ ထာတွေများလဲ သိရအောင်”\n\n“ပထမ စကားထာကတော့ ကမ္ဘာပေါ်မှာ အရှိန်အပြင်းဆုံး အမြန်ဆုံး ဟာ ဘာလဲတဲ့”\n\n“အမယ်လေး ခက်လိုက်တာ၊ ကျုပ်တို့အိမ်က မြင်းနီမကြီးဟာ ကမ္ဘာ ပေါ်မှာ အရှိန်အပြင်းဆုံး၊ အမြန်ဆုံးပေါ့ ၊ ကြိမ်ကလေ တစ်ချက် တို့ကြည့် စမ်းပါလား၊ ယုန်ကိုတောင် အမီလိုက်နိုင်ပါတယ်”\n\n“ဟုတ်ပေ့ဗျာ၊ ကဲ နောက်တစ်ခု ဖြေပါဦး၊ ကမ္ဘာပေါ်မှာ အဆီအများ ဆုံးဟာ ဘာလဲတဲ့”\n\n“ကျုပ်တို့မွေးထားတဲ့ နှစ်နှစ်သား ဝက်ထီ ကလေးဟာ အဆီအများဆုံး ပေါ့၊ အဆီဘယ်လောက်များ များသလဲဆိုရင် အခု ထတောင် မထနိုင် တော့ဘူး”\n\n“ဟုတ်ပေ့ဗျာ၊ ကဲ နောက်တစ်ခု ဖြေပါဦး၊ ကမ္ဘာပေါ်မှာ အနူးညံ့ဆုံးဟာ ဘာလဲတဲ့”\n\n“ဪ၊ ဒါမှ မဖြေနိုင်ဘူးလား၊ ခက်ခက်ခဲခဲလိုက်လို့ မှို ့သွတ်ထားတဲ့ မွေ ့ရာဟာ အနူးညံ့ဆုံးပေါ့၊ ဒါထက် ဘယ်ဟာ နူးညံ့နိုင်သေးသလဲ”\n\n“ဟုတ်ပေ့ဗျာ၊ ကဲ နောက်ဆုံး စကားထာကို ဖြေပေးပါဦး၊ ကမ္ဘာ ပေါ်မှာ ချစ်စရာအကောင်းဆုံ ဟာ ဘာလဲတဲ့”\n\n“ကမ္ဘာပေါ်မှာ ချစ်စရာအကောင်းဆုံးဟာလား၊ ကျုပ်မြေးကလေး အီဗန်နုစကပေါ့၊ သူ ့ထက်ချစ်စရာကောင်းတာ ဘယ်မှာမှ မရှိဘူး”\n\n“အင်း၊ အခုမှ စိတ်အေးရတော့တယ်၊ ကျေး ဇူ တင်လိုက်တာဗျာ၊ အသက်ရာကျော် ရှည်ပါစေ”လို့ ပြောပြီး ချမ်းသာသူလည်း ပြန်သွားရောတဲ့။ ဆင်းရဲသူကတော့ မျက်ရည် တတွေတွေနဲ့ ငိုပြီး အိမ်ပြန်သွားတယ်။ အိမ်ပေါက်ရောက်တော့ ခုနစ်နှစ်အရွယ် သူ ့သမီးကလေးနဲ့ တွေ ့တယ်။ သားသမီးဆိုလို့ သည်တစ်ယောက်ပဲ ရှိသတဲ့။ သူ ့အဖေ မျက်နှာမကောင် တာကို မြင်ရတော့ သမီးကလေးက မေးသတဲ့။\n\n“ဖေဖေ၊ ဘာဖြစ်လို့ ငိုရသလဲ”\n\n“မငိုပဲ နေနိုင်ပါ့မလား သမီးရယ်၊ ဇာဘုရင်က ဖေဖေ တစ်သက်လုံး မဖြေနိုင်မယ့် စကားထာ လေးရပ်ကို ဝှက်လိုက်တာကိုး”\n\n“ဘာ စကားထာလဲ ဖေဖေ၊ သမီးကို ပြောပြစမ်းပါ”\n\n“အေး ပြောမယ်၊ နားထောင် သမီး၊ အရှိန်အပြင်းဆုံး အမြန်ဆုံးဟာ ဘာလဲတဲ့၊ အဆီအများဆုံးဟာ ဘာလဲတဲ့၊ အနူးညံ့ဆုံးဟာ ဘာလဲတဲ့၊ ချစ်စရာ အကောင်းဆုံးဟာ ဘာလဲတဲ့”\n\n“ကဲပါ ဖေဖေ၊ ဇာဘုရင်ဆီကိုသွားပြီး ဟောသလို ဖြေလိုက်စမ်းပါ၊ အရှိန် အပြင်းဆုံး အမြန်ဆုံးဟာ လေပေါ့၊ အဆီအများဆုံးဟာ မြေပေါ့၊ သတ္တဝါတွေ အပင်တွေကို မြေကြီးက ကျွေးမွေးနေတယ် မဟုတ်လား၊ အနူ ညံ့ဆုံးဟာ လက်ပေါ့၊ လူတွေဟာ ဘယ်မှာပဲအိပ်အိပ် လက်ပေါ်မှာ ခေါင်းအုံးတာပဲ မဟုတ်လား၊ ချစ်စရာအကောင်း ဆုံးဟာ အဆိပ်ပေါ့” ချိန်းတဲ့နေ့ရောက်တော့ ညီအစ်ကို နှစ်ယောက်ဟာ ဇာဘုရင်ရှေ့တော် ကို ဝင်ကြတယ်။ ဇာဘုရင်လည်း သူတို့နှစ်ယောက် ဖြေတဲ့အဖြေတွေကို\n\nနာ ထောင်ပြီးတော့ ဆင်းရဲသူကို မေးသတဲ့။\n\n“မောင်မင်း၊ သည်အဖြေတွေကို ကိုယ့်ဘာသာ တွေးယူတာလား၊ တစ်ယောက်ယောက်က တွေးပေးတာလား”\n\n“အရှင်မင်းကြီး၊ ကျွန်တော်မျိုးမှာ ခုနစ်နှစ်အရွယ် သမီးကလေး ရှိပါတယ်၊ သမီးကလေးက ဖြေပေး တာပါ”\n\nမောင်မင်းရဲ့ သမီးကလေးက တယ်ပြီး ပညာရှိတယ်၊ ဟောသည် ပိုးချည်မျှင် တစ်ပင်ကို ယူသွားပြီး မနက်ဖြန်အမီ ကျွန်ုပ်ဖို့ မျက်နှာသုတ်ပဝါ ရက်ပေးရမယ်လို့ ခိုင်းပေးပါ”\n\nဆင်းရဲသူလည်း ပိုးချည်မျှင်ကိုယူပြီး မျက်နှာ မသာမယာနဲ့ ပြန်လာ သတဲ့။ အိမ်ကိုရောက်လို့ သမီးကို တွေ့တော့ ညည်းတာပေါ့။\n“သမီးရယ်၊ ဖေဖေတော့ ဒုက္ခပါပဲ၊ ဇာဘုရင်က ဟောသည် ပိုးချည် မျှင်ကလေးကို သူ ့ဖို့ မျက်နှာသုတ်ပဝါ ရက်ပေးရမယ်လို့ သမီးကို ခိုင်း လိုက်တယ်”\n\n“မပူပါနဲ့ ဖေဖေရယ်”\n\nသမီးအလိမ္မာကပြောပြီး တံမြက်စည်းတံကလေးကို ချိုးသတဲ့။ နောက်ပြီး သူ့အဖေကို လှမ်းပေးပြီး “မနက်ဖြန်ကျရင် ဟောသည် တံမြက်စည်းတံကလေးကို ဇာဘုရင်ကြီးဆီယူသွားပြီး ဆက်ပါ၊ မျက်နှာ သုတ်ပဝါ ရက်ရအောင် ရက်ကန်းစင်တစ်ခု အဲသည် တံမြက်စည်းတံနဲ့ လုပ်ပေးပါလို့ ဇာဘုရင်ကို ခိုင်းပါ”လို့ သမီးကလေးက ဆက်ပြောတယ်။ အဲဒါနဲ့ဆင်းရဲသူလည်း ဇာဘုရင်ဆီကိုသွားပြီး သမီးကလေးမှာလိုက်တဲ့ အတိုင်း လျှောက်တာပေါ့၊ အဲသည်အခါ ဇာဘုရင်က သူ ့ကို ကြက်ဥ တစ်ရာငါးဆယ်ပေးပြီး ပြောတယ်။\n\n“ဟောသည် ကြက်ဥတွေကို မောင်မင်းရဲ့သမီးကို ပေးပါ၊ မနက်ဖြန် မနက် မိုးလင်းရင် ကြက်ကလေး ၁၅ဝ ပေါက်အောင် လုပ်ပေးရမယ်လို့ ခိုင်းပါ”\n\nဆင်းရဲသူလည်း ခါတိုင်းထက် စိတ်ညစ်ပြီး ပြန်လာတာပေါ့။ အိမ်ရောက် တော့ ပြောသတဲ့။ “သမီးရယ် ဖေဖေတော့ ဒုက္ခပါပဲ၊ အခက်တစ်ခု ပြေသွားရုံရှိသေး နောက်တစ်ခုက ပေါ်လာပြန်တာပဲ”လို့ ပြောသတဲ့။ နောက်ပြီး ဇာဘုရင်က ကြက်ဖောက်ခိုင်းတဲ့အကြောင်းကို ပြောပြတယ်။ သည်တော့ သမီးအလိမ္မာကလေးက “မပူပါနဲ့ ဖေဖေရယ်”လို့ ဆိုပြီး ကြက်ဥတွေကို အကုန်ဟင်းချက်သတဲ့။ ညစာဖို့ ပြင်သတဲ့။ ပြီးတော့ သူ ့ဖေဖေကို ဇာဘုရင်ဆီကို လွှတ်ပြန်တယ်။\n\n“ဖေဖေ၊ ဇာဘုရင်ဆီကို အခုသွားပြီး ဟောသည်လို လျှောက်ပါ၊ ကြက်ကလေးတွေ တစ်နေ့စာစားဖို့ စပါးစေ့လိုနေတယ်၊ သည်တော့တစ်နေ့တည်းမှာ လယ်ကိုထွန်၊ စပါးကိုစိုက်၊ ကောက်ကိုရိတ်ပြီးတော့ ချက်ချင်းနယ်ပြီး စပါးစေ့ပို့မှ ဖြစ်မယ်လို့ လျှောက်ချည်ပါ”လို့ ခိုင်းတယ်။ ဆင်းရဲသူက သမီးလိမ္မာမှာတဲ့အတိုင်း ဇာဘုရင်ကို လျှောက်တော့ ဇာဘုရင်က ခိုင်းပြန်သတဲ့။\n\n“မောင်မင်းရဲ့ သမီး အခုလောက် ပညာရှိရင် နက်ဖြန်ခါ ကျွန်ုပ် ရှေတော်ကို ဝင်ခဲရမယ်၊ ဝင်တဲ့အခါ အဝတ်လည်း မဝတ်ရဘူ ၊ ကိုယ်တုံ လုံ လည်း မလာရဘူ ၊ ခြေကျင်လည် မဟုတ်ဘူး၊ မြင်းလည်း မစီးရဘူး၊ လက်ဆောင်လည်း မယူခဲ့ရဘူး၊ လက်ချည်းလည်း မလာရဘူး”\n\nသည်တော့ ဆင် ရဲသူလည်း အခက်ကြုံလို့ “အင်း သည်တစ်ခါတော့ သမီးလည်း ကြံနိုင်တော့မှာ မဟုတ်ဘူး၊ အခုမှ ခက်တော့တာပဲ”လို့ တွေ သတဲ့။ သို့သော်လဲ သမီးလိမ္မာက ဟောသည်လို ပြောတယ်။\n\n“မပူပါနဲ့ ဖေဖေရယ်၊ မုဆိုးကြီးဆီကိုသွားပြီး ယုန်တစ်တုတ်နဲ့ ငုံးတစ်ကောင် ဝယ်ပေးပါ”လို့ ပြောတယ်။ သူဆင်းရဲလည်း ယုန်တစ်တုတ်နဲ့ ငုံးတစ်ကောင် ဝယ်ပေးသတဲ့။\n\nနောက်တစ်နေ့ကျတော့ သမီးလိမ္မာလည်း အဝတ်တွေကို အကုန်ချွတ်ပြီး ပိုက်ကွန်တစ်ခုကို ခြုံသတဲ့။ နောက်ပြီး ငုံ ကလေးကို လက်မှာကိုင် ယုန်ရဲ့ ကျောကုန်းပေါ်မှာ တက်စီးပြီး နန်းတော်ကို ဝင်သတဲ့။\n\nဇာဘုရင်ကြီးလည်း နန်းတော်တံခါးဝက ဆီ ကြိုပြီးနှုတ်ဆက်တဲ့အခါ သမီးလိမ္မာက “အရှင်မင် ကြီးအတွက် လက်ဆောင်တော် ဆက်ပါတယ်”လို့ ဆိုပြီး ငုံ ကလေးကို လှမ်းပေးသတဲ့။ ဇာဘုရင်ကြီးက လှမ် ယူလိုက်တဲ့အခါ ငှက်ကလေးလည်း ဖလူ ဆိုပြီး ပျံသွားပါရောတဲ့။\n\nသည်တော့ဘုရင်ကြီးက“ကျွန်ုပ် အလိုရှိတဲ့အတိုင်း လုပ်နိုင်ပါပေတယ်၊ ကဲ ပြောစမ်းပါဦး၊ မင်းတို့အဖေဟာ ဆင်းရဲတယ်၊ သည်တော့ ဘယ်လိုများ လုပ်ကိုင် စားသောက်ကြပါသလဲ”လို့ မေးတယ်။\n\n“မှန်လှပါ၊ ဖေဖေဟာ မြစ်ထဲမှာ ပိုက်မထောင်ဘဲ ကုန်းပေါ်မှာ ငါးဖမ်း ပြီး ကျွေးပါတယ်”လို့ သမီးလိမ္မာက လျှောက်သတဲ့။\n\n“ကုန်းပေါ်မှာ ငါးဖမ်းတယ်ဆိုလို့ ဖြစ်နိုင်ပါ့မလား၊ ငါးဟာ ရေထဲမှာ နေတာပဲ”လို့ ဇာဘုရင်ကြီးက ပြောသတဲ့။\n\n“မှန်လှပါ၊ လှည်းက မြင်းကလေးမွေးတယ်ဆိုတာကော ဖြစ်နိုင်ပါ့ မလား၊ မြင်းမကသာ မြင်းကလေး မွေးနိုင်မှာပေါ့”လို့ သမီးလိမ္မာက ဖြေ သတဲ့။\n\nအဲဒီအခါ ဇာဘုရင်ကြီးလည်း မြင်းကလေ ကိုယူပြီး ဆင်းရဲသူကို ပြန်ပေး လိုက်သတဲ့။\n\n[ ရုရှားပုံပြင် ။ ။ နိုဝင်ဘာ၊ ၁၉၅၈ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 25,
      "category_id": 1,
      "title": "မနောမယလက်စွပ်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးရှေးတုန်းက သူဌေးကြီးတစ်ဦးမှာ သားတစ်ယောက်ရှိသတဲ့။ အဲဒီသား အချိန်တန်လို့ အရွယ်ရောက်တော့ သူဌေးကြီးက ငွေအသပြာသုံးရာပေးပြီး “ကဲ ငါ့သား၊ တစ်တိုင်း တစ်နိုင်ငံ သွားပြီး ကုန်ကူးပါချေ” လို့ ခိုင်းသတဲ့။ အဲဒီတော့ သူဌေးသားဟာ ငွေကိုယူပြီး ခရီးထွက်တာပေါ့။\n\nခရီးအတော်သွားမိတော့မှ လမ်းမှာ လူတစ်စုဟာ ခွေး တစ်ကောင်နဲ့ စကားများနေကြတာကို တွေ့ရတယ်။ တချို့က ခွေးကို သတ်ပစ်မယ်လို့ ပြောတယ်။ တချို့က မသတ်ရဘူးလို့ တားတယ်။ သနားကြင်နာစိတ်ရှိတဲ့ သူဌေးသားကတော့ “ကဲဗျာ၊ ခင်ဗျားတို့ စကားများမနေကြပါနဲ့၊ ဒီခွေးကို ကျွန်တော် ဝယ်ပါ့မယ်၊ ရော့ ငွေတစ်ရာ” ဆိုပြီး ခွေးကလေးကို ခေါ်သွား သတဲ့။\n\nနောက် ခရီ အတော်သွာ မိပြန်တော့ လမ်းမှာ လူတစ်စုဟာ ကြောင် တစ်ကောင်နဲ့ စကားများနေကြတာကို တွေ့ရပြန်တယ်။ တချို့က ကြောင် ကို သတ်ပစ်မယ်လို့ ပြောတယ်။ တချို့က မသတ်ရဘူးလို့ တားတယ်။ သနာ ကြင်နာစိတ်ရှိတဲ့ သူဌေးသားကတော့ “ကဲဗျာ၊ ခင်ဗျားတို့ စကားများ မနေကြပါနဲ့၊ ဒီကြောင်ကို ကျွန်တော်ဝယ်ပါ့မယ်၊ ရော့ ငွေတစ်ရာ”ဆိုပြီး ကြောင်ကလေးကို ခေါ်သွားသတဲ့။\n\nနောက် ခရီးအတော်သွားမိပြန်တော့ လမ်းမှာ လူတစ်စုဟာ မြွေ တစ်ကောင်နဲ့ စကားများနေကြတာကို တွေ့ရပြန်တယ်။ တချို့က မြွေကို သတ်ပစ်မယ်လို့ ပြောတယ်။ တချို့က မသတ်ရဘူးလို့ တားတယ်။ သနားကြင်နာစိတ်ရှိတဲ့ သူဌေးသားကတော့ “ကဲဗျာ။ ခင်ဗျားတို့ စကား များမနေကြပါနဲ့၊ ဒီမြေကို ကျွန်တော် ဝယ်ပါ့မယ်၊ ရော့ ငွေတစ်ရာ” ဆိုပြီး မြွေကလေးကို ခေါ်သွားသတဲ့။\n\nသူဌေးကြီးပေး လိုက်တာက ငွေသုံးရာ။ ခွေ ကိုဝယ်တော့ ငွေတစ်ရာ။ ကြောင်ကိုဝယ်တော့ ငွေတစ်ရာ၊ မြွေကိုဝယ်တော့ ငွေတစ်ရာ။ အဲဒီတော့ သူ့အိတ်ထဲမှာ ငွေဗလာဖြစ်တာပေါ့။ ဒါကြောင့် သူဌေးသားလည်း တစ်တိုင်း တစ်နိုင်ငံကို ခရီ ဆက်မသွားတော့။ မိဘအိမ်ကို ပြန်တာပေါ့လေ။ အိမ်ကို ရောက်လို့ အဖြစ်အပျက်တွေကို ပြန်ပြောပြတော့ သူဌေးကြီးကဆူတာပေါ့။ “ကဲ၊ မင်း ဒီလောက်မိုက်တဲ့ အကောင်၊ ငါ့အိမ်ပေါ်မှာ မနေနဲ့၊ နွားရုံထဲမှာ သွားနေ” လို့ နှင်ချလိုက်ပါလေရော။ သူဌေးသားလဲ ခွေးကလေ ၊ ကြောင် ကလေး၊ မြွေကလေးကို ခေါ်ပြီး နွားရုံထဲ သွားနေတာပေါ့။ သူ့ အိပ်ရာက ကောက်ရိုးပုံ။ သူ့အိပ်ဖော် အိပ်ဖက်တွေက ခွေးရယ်၊ ကြောင်ရယ်။ မြွေရယ်။ အဲသည်သတ္တဝါတွေက သူ့ကို အင်မတန် ချစ်ကြသတဲ့။ အိပ်တဲ့အခါဆိုရင် ခွေးကလေးက ခေါင်းရင်းက အိပ်သတဲ့။ ကြောင်ကလေးက ခြေရင်းက အိပ်သတဲ့။ မြွေကလေးက ယှဉ်ပြီး အိပ်သတဲ့။\n\nတစ်နေ့ကျတော့ သူတို့တစ်တွေ စကားစမြည်ပြောကြရင်း မြေ့ကလေး က သူ့သခင် သူဌေးသားကို ပြောသတဲ့။ “သခင်၊ ကျွန်တော်ဟာ မြွေမင် ကြီး နာဂရာဇာရဲ့သား ဖြစ်ပါတယ်၊ တစ်နေ့သောအခါ ကျွန်တော် လူ့ပြည်ကို လာတုန်း လူတစ်စုက ဝိုင် ဖမ်းပြီး သတ်တော့မယ်လုပ်နေခိုက် ကံကောင်း ထောက်မလို့ သခင်က ကယ်ဆယ်လိုက်တဲ့အတွက် ကျွန်တော် အသက်\nချမ်းသာရာ ရပါတယ်၊ ကျွန်တော့်မှာ မိမွေးတဲ့အသက်၊ ဖမွေးတဲ့အသက် မရှိပါဘူး ၊ သခင်ကယ်တဲ့ အသက်ပဲ ရှိပါတယ်၊ သခင့်ကျေးဇူးကို ကျွန်တော် ဆပ်ချင်ပါတယ်။ ကျွန်တော် ဖခင် နာဂရာဇာကြီး ကလည်း သခင်ကို အင်မတန် ကျေးဇူးတင်မှာပဲ” လို့ ပြောသတဲ့။ ဒီတော့ သူဌေးသားက “နာဂရာဇာကြီး ဘယ်မှာနေသလဲ၊ ကျုပ်လဲ တွေ့ နိုင်ရင် တွေ့ ချင်ပါတယ်” လို့ ပြောသတဲ့။ ဒီတော့ မြှေကလေးက ဆက်ပြီးပြောတယ်။ “ဟောဟိုက တောင်ညိုညို ကြီးကို မြင်ပါသလား သခင်၊ အဲဒီတောင်ညိုညိုကြီးရဲ့ ခြေရင်းမှာ နတ်ရေ တွင်း နတ်ရေထွက်တစ်ခု ရှိပါတယ်၊ အဲဒီ နတ်ရေတွင်း နတ်ရေထွက်ထဲကို ငုပ်ဆင်းလိုက်ရင် ကျွန်တော်တို့ တိုင်းပြည်ကိုရောက်တာပါပဲ၊ သခင် လိုက်မယ် ဆိုရင် ကျွန်တော် ခေါ်သွားပါ့မယ်၊ ကျွန်တော့်ဖခင် မြွေမင်းက ကျေဇူးဆပ်မှာတော့ အမှန်ပါပဲ၊ ဘာကိုလိုချင်သလဲလို့မေးရင် မြွေမင်းရဲ့ လက်ယာလက်က လက်စွပ်ရယ်၊ ရွှေထမင် အို နဲ့ ရွှေယောက်မရယ် ပေးပါ လို့ တောင်းပါ၊ အဲဒီလက်စွပ်က မနောမယလက်စွပ်ပါ၊ ရွှေဗိမာန်ကြီး ဖန်ဆင်းပေးနိုင်ပါတယ်၊ ရွှေထမင်းအိုးနဲ့ ရွှေယောက်မကလည်း တောင့်တလို့ ရှိရင် နတ်ထမင်း နတ်ဟင်းကို ပေးနိုင်ပါတယ်” လို့ ပြောပြတယ်။ အဲဒီအခါ သူဌေးသားလဲ သူ့မိတ်ဆွေ သုံးယောက်နဲ့အတူ တောင်ညိုညိုကြီ ဆီကို သွားတာပေါ့။ တောင်ခြေရင်းကိုရောက်လို့ နတ်ရေတွင်း နတ်ရေထွက်ကို တွေ့တော့ “ကဲ၊ မင်းတို့ ဒီမှာခဏနေခဲ့ကြ၊ ကျုပ် နာဂရာဇာကြီးနဲ့ သွား တွေ့ဦးမယ်” လို့ ခွေးကလေးနဲ့ ကြောင်ကလေးကိုမှာပြီး သူဌေးသားလည်း မြွေကလေးနဲ့အတူ ရေထဲ ငုပ်ဆင်းသွားပါရောတဲ့။\n\nမြွေတိုင် ပြည်ကိုရောက်တော့ မြို့တံခါးကနေပြီး မြှေကလေးက သူ့ ဖခင် နာဂရာဇာထံကို လူလွှတ်ပြီး လျှောက်ထားသတဲ့။ ဒီတော့ နာဂရာဇာက “လူသားနဲ့ သားတော်တို့ ရှေ့တော်ကိုဝင်ခဲ့ရမည်” လို့ အမိန့်ပေးသတဲ့။\nဒါပေမယ့် မြွေကလေးက လျှောက်ထားသတဲ့။ “ကျွန်တော်ဟာ အခုအခါမှာ အသက်သခင်ဖြစ်တဲ့ လူသားရဲ့ ကျေးကျွန်ဖြစ်ပါတယ်၊ ခမည်းတော်ကိုယ်တိုင် လာရောက်ကြိုဆိုပြီး ကျေးကျွန်ဘဝက ရွေးယူပါမှ ခမည်းတော်ရဲ့ရှေ့တော်ကို ဝင်နိုင်ပါလိမ့်မယ်” လို့ လျှောက်ထားသတဲ့။\n\nမြွေကလေးက သူဌေးသားကို ကျေးဇူးဆပ်ချင်လို့ ဇာတ်ဆင်နေတာပေါ့လေ။ အဲဒီအခါမှာ နာဂရာဇာ မြွေမင်းကြီးက မြို့တံခါးကိုထွက်လာပြီး သားတော်ကို ဖက်ယမ်းနမ်းရှုပ်သတဲ့။ သူဌေးသားကို နှုတ်ခွန်းဆက်သပြီး ခရီးဦးကြိုဆိုသတဲ့။ အဲဒီလိုနဲ့ သူဌေးသားဟာ မြွေတိုင်းပြည်မှာ အတော် ကြာကြာနေတုန်း နာဂရာဇာရဲ့ မနောမယလက်စွပ်ရယ်၊ ရွှေထမင်းအိုးနဲ့ ရွှေယောက်မရယ်ကို ကျေးဇူးဆပ်တဲ့အနေနဲ့ မြွေမင်းကပေးလို့ ရသတဲ့။ နောက်တော့ နတ်ရေတွင်း နတ်ရေထွက်လမ်းက လူ့ပြည်ကို ပြန်လာပြီး သူ့အပေါင်းအဖော် ခွေးတို့ ကြောင်တို့နဲ့ ပြန်တွေ့တာပေါ့။ မကြာခင်မှာပဲ သူဌေးသားက မနောမယလက်စွပ်ကို ကိုင်ပြီး တောင့်တလိုက်တဲ့အခါ အင်မတန်ခမ်းနားတဲ့ ရွှေဗိမာန်ကြီး ရောက်လာသတဲ့။ ရွှေဗိမာန်ထဲမှာ မင်းသမီးလေးတစ်ပါးလည်း ပါလာသတဲ့။ နောက်တော့ ရွှေထမင်းအိုးနဲ့ ရွှေယောက်မကိုကိုင်ပြီး တောင့်တလိုက်တဲ့အခါမှာလည်း စားကောင်း သောက် ဖွယ် နတ်ထမင်း နတ်ဟင်းတွေ ရောက်လာသတဲ့။ အဲဒီအခါ သူဌေးသား ဟာ မင်းသမီးကလေးနဲ့ လက်ထပ်ပြီး ရွှေဗိမာန်ကြီးထဲမှာ နေတာပေါ့။ တစ်နေ့ကျတော့ မင်းသမီးလေးဟာ ဆံတော်ရှင် ရင်းနဲ့ ကျွတ်ထွက် လာတဲ့ ရွှေဆံပင်ကလေးတွေကို ကျည်တောက်တစ်ခုမှာသွတ်ပြီး မြစ်ထဲ ပစ်လိုက်သတဲ့။ ကျည်တောက်ကလေးလည်း မြစ်ညာကနေပြီး မြစ်ကြောကို ပေါလော ပေါလောနဲ့ မျောသွားတာပေါ့။ တစ်တိုင်း တစ်နိုင်ငံကို ရောက် တော့ မင်းသားကလေ တစ်ပါး ရေကစား ဆင်းရင်းနဲ့ အဲဒီကျည်တောက်ကိုတွေ့တာနဲ့ ဆယ်ကြည့်သတဲ့။ အင်မတန် လှပနူးညံ့တဲ့ ရွှေဆံပင်ကလေး တွေကို တွေ့တော့ မင်းသားကလေးဟာ မမြင်ရတဲ့ ဆံပင်ရှင် မင်းသမီးကို စွဲလမ်းပြီး မအိပ်နိုင် မစားနိုင်နဲ့ တမှိုင်မှိုင် တတွေတွေ နေတော့တာပဲတဲ့။ အဲဒီအခါမှာ မင်းသားကလေးရဲ့ ခမည်းတော်ဟာ စိတ်ပူတော်မူတာနဲ့ မင်းသားကလေးရဲ့ အရီးတော် ဘီလူးမကြီးဆီမှာ အကြံဉာဏ်တောင်းရ တာပေါ့။ သည်တော့ သည်ဘီလူးမကြီးက ပျားယောင်ဆောင်ပြီး တပီပီနဲ့ မြစ်ညာကို ဆန်ပြီး ပျံသတဲ့။ ဘီလူ မကြီးဟာ အဲဒီလိုမပျံခင် မင်းသမီး ကလေးရဲ့ ရွှေဆံပင်ကို နမ်းကြည့်တယ်။ ရွှေဆံပင်ကလေးက ဆီအနံ့ကို သိတော့ ဒီအနံ့အတိုင်း ပျားယောင်ဆောင်ပြီး လိုက်တာကိုး။ နောက်ဆုံးတော့ မင်းသမီးဆီကို ရောက်တာပေါ့။ ရောက်တဲ့အခါ အမယ်အိုယောင်ဆောင် တဲ့ပြီး တောင်ဝှေးကလေးကို တတောက်တောက်နဲ့ မင်းသမီးနေတဲ့ ရွှေဗိမာန်တွင်းကို ဝင်သွားသတဲ့။ မင်းသမီးကလေးနဲ့တွေ့ တော့ လိမ်တာ ပေါ့လေ။“မင်းသမီးကလေး၊ ကျွန်ုပ်ဟာ အခြားသူ မဟုတ်ဘူး၊ မင်းသမီး ကလေးရဲ့ အရီးတော်ဖြစ်တယ်၊ မင်းသမီးကလေး မွေးကာစက ကွဲသွားလို့ မမှတ်မိတာပါ” လို့ လိမ်ပြောပြီး မင်းသမီးကလေးကို ပွေ့ဖက်နမ်းရှုပ် လုပ်သတဲ့။ မင်းသမီးကလေးကလည်း ခပ်ရိုးရိုးဆိုတော့ အဟုတ် မှတ်ပြီ: ရွှေဗိမာန်ထဲမှာ အရီးတော်အဖြစ်နဲ့ ထားတာပေါ့။ သုံးလေးရက်လောက် ရှိတော့ ဘီလူးမက မနောမယလက်စွပ်အကြောင်း မေးသတဲ့။ သူဌေးသားလက်မှာ ဝတ်ထားတယ်လို့ မင်းသမီးက ပြောတော့ “ယူထားပါလား သမီး ရယ်၊ မောင်တော်က ခဏခဏ သမင်လိုက်ထွက်နေတာ မတော်တဆများ တောမှာ ကျပျောက်ရင် မခက်ပေဘူးလား” လို့ အကျိုးလိုယောင်နဲ့ ပြော သတဲ့။ အဲဒါကို အဟုတ်မှတ်လို့ မင်းသမီးက သူ ့ယောက်ျားဆီက လက်စွပ် ကို တောင်းယူထားလိုက်တာပေါ့။\n\nနောက်တစ်နေ့ကျတော့ ဘီလူးမက မနောမယလက်စွပ်ကို ကိုင် ကြည့်စမ်းပါရစေလို့ ပြောသတဲ့။ ရိုးသာ တဲ့မင်းသမီးကလည်း ချွတ်ပေးသတဲ့။ အဲဒီအခါ ဘီလူ မဟာ ပျားယောင်ဆောင်ပြီး လက်စွပ်ကို ခိုးပြေးပါလေရော။ သူ ့တူတော်နေတဲ့ အိမ်တော်ကိုရောက်တော့မှ လက်စွပ်ကို တူတော်ရဲ့ လက်ထဲကို ထည့်လိုက်သတဲ့။ ဒီအခါ တူတော် မင်းသားလဲ ရွှင်ပြုံးလာပြီး လက်စွပ်ကိုကိုင်လို့ တောင့်တတာပေါ့။ တောင့်တလိုက်တယ်ဆိုရင်ပဲ မြစ်ညာက ရွှေဗိမာန်ကြီးဟာ မင်းသမီးကလေးနဲ့အတူ နန်းတော်ဝင်းထဲကို ရောက်လာတာပဲတဲ့။ မင် သာ လည်း ဗိမာန်ထဲကိုဝင်ပြီး မင်းသမီးကို အတင်း အဓမ္မ သုံ ခွန်းသောစကား ပြောပါလေရောတဲ့။ မင်းသမီးလည်း အတန်တန် ငြင် သတဲ့။ ငြင် ပေမယ့် မရနိုင်တဲ့အဆုံ ရောက်တော့ တစ်လ လေးသီတင်း ဆိုင်းငံ့ရင် မင်းသားနဲ့လက်ထပ်ပါ့မယ်လို့ ကတိပေးလိုက်ရသတဲ့။\n\nအဲဒီ အတောအတွင်းမှာ သူဌေးသာ ဟာ သမင်လိုက်ရာကပြန်လာပြီး ရွှေဗိမာန်ကို မတွေ ့တော့ ရင်ကွဲပက်လက်နဲ့ ဝမ်းနည်းပူဆွေးရတာပေါ့။ နောက်ဆုံး အကြံကုန်တဲ့အခါ သူ ့အသက်ကို သူ သတ်သေမယ်ဆိုပြီး ဓားကို ကိုင်သတဲ့။ အဲဒီအခါ ခွေးကလေးနဲ့ ကြောင်ကလေးက ပုန်းနေရာကပြေးထွက်လာပြီး “အို သခင်၊ သည်းခံပါ၊ သည်းခံပါ၊ ကျွန်တော်တို့ကို တစ်လ လေ သီတင်း အချိန်ပေးရင် မင်းသမီးကို ရအောင်ရှာပေးပါ့မယ်” လို ပြောကြသတဲ့။ အဲဒီလိုပြောပြီး ခွေ နဲ့ ကြောင်ဟာ သတင်း တမေးမေးနဲ့ လိုက်ရှာလိုက်တာ မင် သမီးကလေး စံစားနေတဲ့ နန်းတော်ထဲကို ရောက်သွား ပါလေရောတဲ့။ ညအချိန်ရောက်တော့ မင်းသမီးဟာ လေသာပြတင်းပေါက် ကို ဖွင့်ပြီး သူဌေ သားကို မျှော်မှန်း လွမ်းဆွတ်နေတုန်း ကြောင်ကလေးက ထရံက တက်သွားသတဲ့။ ကြောင်ကလေးကိုမြင်တော့ မင်းသမီးလေးလည်း မှတ်မိပြီး ဝမ်းသာအားရနဲ့ အဖြစ်အပျက်တွေကို ပြောပြတာပေါ့။ နောက်တော့ ကြောင်ကလေးက မနောမယလက်စွပ် ဘယ်မှာရှိသလဲလို့ မေးသတဲ့။ ဘီလူ မကြီးရဲ့ ဝမ်းဗိုက်ထဲမှာ ရှိတယ်လို့ မင်းသမီးက ပြန်ပြောတော့ “ကောင်းပြီ၊ ကျွန်တော် ရအောင်ယူမယ်၊ လက်စွပ်ကိုရရင် အားလုံး ကိစ္စ ပြီးတာပါပဲ” လို့ ပြောပြီး ကြောင်ကလေ ဟာ ထရံကပဲ ဆင်းသွားသတဲ့။ အဲဒီနေ့မှာပဲ ကြွက်မင်းကြီးရဲ့ သားတော်အကြီးရဲ့ လက်ထပ်ပွဲရှိတယ် ဆိုကို ။ ဒါကြောင့် ကြောင်ကလေးဟာ ကြွက်တွင်းဝမှာ သေချင်ယောင် ဆောင်နေသတဲ့။ ကြွက်ပရိသတ်ကြီး ထွက်လာတဲ့အခါ ကြောင်ကလေးက ကြွက်သတို့သားကို ဖမ်းလိုက်တာပေါ့။ အဲဒီတော့ ကြွက်မင်းကြီးက မျက်ရည် တတွေတွေကျပြီး သူ့သားတော်ကို လွှတ်ဖို့အကြောင်း တောင်းပန် တာပေါ့။ အဲဒီအခါ ကြောင်ကလေးက ပြောသတဲ့။ “ဘီလူးမကြီးရဲ့ ဝမ်းဗိုက်ထဲမှာရှိတဲ့ မနောမယလက်စွပ်ကို ရအောင်ယူပေးရင် သားတော် ကြွက် မင်းသားကို လွှတ်မယ်” လို့ ပြောလိုက်သတဲ့။\n\nညကျတော့ ကြွက်တွေဟာ ဘီလူးမရဲ့အခန်းထဲကို တန်းစီပြီး သွားကြတာပေါ့။ ဘီလူးမကြီးဟာ ပါးစပ်ကြီး အပြဲသားနဲ့ တခေါခေါ ဟောက်ပြီး အိပ်ပျော်နေတာတွေ့တော့ ကြွက်ကလေးတစ်ကောင်က မျက်နှာ ပေါ်ကို အသာတက်တဲ့ပြီး အာခေါင်ထဲကို ကြွက်မြီးကလေးနဲ့ မွှေလိုက် သတဲ့။ အဲဒီအခါမှာ ဘီလူးမကြီးလည်း လည်ချောင်းယားပြီး ချောင်းဆိုး လိုက်တာ ဝမ်းဗိုက်ထဲက မနောမယလက်စွပ်ဟာ စဉ်ထွက်သွားပါလေ ရောတဲ့။ ဒီတော့ ကြွက်တွေဟာ လက်စွပ်ကိုချီပြီး ကြောင်ရှိရာကို ပြေးကြ တာပေါ့။ အဲဒီအခါ ကြောင်ကလေးက လက်စွပ်ကိုယူပြီး ကြွက်မင်းသားကို လွှတ်လိုက်သတဲ့။\n\nအဲဒီတော့မှ ကြောင်ကလေးနဲ့ ခွေးကလေးဟာ လက်စွပ်ကိုယူပြီး သူဌေးသား ရှိရာကို ပြန်ကြတာပေါ့။ သူဌေးသား လက်စွပ်ကိုရတော့\nတစ်လ လေးသီတင်းပြည့်ဖို့ တစ်ညနေပဲ ရှိတော့သတဲ့။ အဲဒါကြောင့် ချက်ချင်းပဲ လက်စွပ်ကို ငုံတဲ့ပြီး တောင့်တလိုက်တာ ရွှေဗိမာန်ကြီးနဲ့ မင်းသမီးကလေး တစ်ခါတည်း ရောက်လာတာပေါ့။ အဲဒီတော့မှ ခွေး ကလေးရယ်၊ ကြောင်ကလေးရယ်၊ သူဌေးသားရယ်၊ မင်းသမီးရယ် ပျော်ပျော်ပါးပါးနဲ့ ရွှေဗိမာန်ကြီးထဲမှာ အေးချမ်းစွာ နေကြပါလေရောတဲ့။\n\n[ အိန္ဒိယပုံပြင် ။ ။ ဧပြီ၊ ၁၉၆ဝ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 26,
      "category_id": 1,
      "title": "လိုတရ ခရုသင်း",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်ခါတုန်းက မြို့တစ်မြို့မှာ လယ်သမားတစ်ယောက်ရှိသတဲ့။ သူ့ခမျာ မှာ သူဌေ စဉ်းလဲတစ်ယောက်က ညှဉ်းဆဲသဖြင့် အလွန် ဒုက္ခရောက်ရရှာ သည်။ သူ ့လယ်က စပါးအထွက် ကောင်းကောင်း ညံ့ညံ့၊ သူ ့မှာတော့ ဆင်းရဲတွင်းက မထွက်။ သူဌေ စဉ်းလဲမှာသာ တစ်နေ့တခြား စီးပွားတက် သည်။ နောက်ဆုံး သူ ့အိတ်ထဲမှာ တစ်ပြားတစ်ချပ်မျှ မကျန်အောင် မွဲသွားသောအခါ လယ်သမားသည် သူဌေးဆီသို့ သွား၍ ဤသို့မေးသည်။\n\n“သူဌေးကြီး၊ ကျောက်ခဲကို ဆီကြိတ်လို့ မရပါဘူး၊ အခုလဲ ကျုပ်မှာ ဘာမှ မရှိလို့ ခင်ဗျား ကျုပ်ဆီက ဘာမှ ရနိုင်တော့မှာ မဟုတ်ပါဘူး၊ သည်တော့ သူဌေးဖြစ်နိုင်တဲ့နည်းများရှိရင် ပြောမပြနိုင်ဘူ လား”ဟု မေး သည်။\n\n“အို မိတ်ဆွေရယ်၊ စီးပွားချမ်းသာကို ရာမနတ်က ပေးတာပေါ့၊ ရာမနတ် ဆီမှာ သွားတောင်းပါလား”ဟု သူဌေးက ပြန်ပြောလိုက်သည်။ ထိုအခါ လယ်သမားသည် အိမ်ပြန်သွား၍ ခရီ သွားရင်း စားရအောင် မသိုးမုန့်သုံးခု လုပ်ပြီးလျှင် ရာမနတ်ကိုရှာရန် ခရီးထွက်သွားလေသည်။ ပထမ သူသည် ပုဏ္ဏား တစ်ယောက်ကိုတွေ့၍ မုန့်တစ်ခုပေးပြီးလျှင် ရာမနတ် နေရာအရပ်ကို လမ်းပြရန် မေးသည်။ သို့သော် ပုဏ္ဏားသည်\nမုန့်ကိုသာ ယူပြီးလျှင် စကားတစ်ခွန်းမျှ ပြန်မပြောဘဲ ထွက်သွားသည်။ နောက် သူသည် ယောဂီတစ်ဦးကိုတွေ့၍ မုန့်တစ်ခုပေးပြီးလျှင် ရာမနတ် နေရာအရပ်ကို လမ်းပြရန်မေ ပြန်သည်။ ယောဂီကလည်း ဘာမျှ ပြန်မပြော။ နောက်ဆုံး သစ်တစ်ပင်ရင်းတွင် ထိုင်နေသော ဆင်းရဲသားတစ်ယောက်ကို တွေ့၍ သနားသဖြင့် ကျန်သေးသော မသိုးမုန့်ကို ပေးပြီးလျှင် စကားစမြည် ပြောရင်း ဆင်းရဲသား အနားတွင် သူ ထိုင်လိုက်သည်။\n\n“မိတ်ဆွေ၊ ဘယ်ကိုသွားမလို့လဲ”ဟု ဆင်းရဲသားက မေးသည်။ “ဪ၊ ကျုပ်ခရီးက အတော်ရှည်ပါတယ်၊ ရာမနတ်ကို ရှာချင်လို့ အိမ်က ထွက်လာတာပဲ၊ ရာမနတ်ရှိတဲ့ အရပ်ကိုများ မိတ်ဆွေ သိပါ သလား”ဟု လယ်သမားက သိလိုသိငြား မေးလိုက်သည်။\n\n“အို၊ သိပါသော်ကောဗျာ၊ ရာမနတ်ဆိုတာ တခြားမဟုတ်ဘူး၊ ကျုပ်ပဲဗျ၊ ကျုပ်ကို ဘာဖြစ်လို့ ရှာချင်ရတာလဲ”ဟု ဆင်းရဲသားက ပြုံး၍ ပြန်ဖြေသည်။\n\nထိုအခါ လယ်သမားက သူ ့အဖြစ်အပျက်ကို အကုန်လုံး ပြောပြသည်။ ရာမနတ်လည်း လယ်သမားကို အလွန်သနားသဖြင့် ခရုသင်းတစ်ခုကို ပေးပြီးလျှင် သက်ပြန်မှုတ်နည်းကို သင်ပေးပြီးနောက် ဤသို့မှာသည်။\n\n“ကဲ၊ မှတ်ထား၊ ကျုပ်ပြောမယ်၊ မိတ်ဆွေ တစ်ခုခုကိုလိုချင်ရင် စိတ်ထဲက တောင့်တလိုက်ပြီး ခရုသင်းကို သက်ပြန် ခုနစ်ကြိမ်မှုတ်လိုက်၊ လိုတာကို ရလိမ့်မယ်၊ ဒါပေမယ့် သူဌေးစဉ်းလဲကိုတော့ သတိထား၊ စဉ်းလဲတဲ့လူကို နတ်တွေ သိကြားတွေလဲ မတတ်နိုင်ဘူး”ဟု မှာလိုက်သည်။ လယ်သမားသည် ဝမ်းသာအားရနှင့် အိမ်ပြန်သွားသည်။ သူ ဝမ်းသာ အားရနှင့် တပြုံ ပြုံးတရွှင်ရွှင် ဖြစ်လာသည်ကို သူဌေးစဉ်းလဲက ချက်ချင် သတိထားမိသည်။ “သည်လယ်သမား တော့ အခုလို တရွှင်ရွှင် တပြုံးပြုံးဖြစ်နေတာကိုထောက်ရင် တစ်ခုခု ကော်ပေါက်တိုးလာပြီ ထင်တယ်”လို့ တွေးလိုက်သည်။ ထို့ကြောင့် သူဌေးသည် လယ်သမားအိမ်သို့ သွားပြီးလျှင် လယ်သမား ကော်ပေါက်တိုးလာပုံကို သိပြီးယောင်ဆောင်၍ လှည့်ကာ ပတ်ကာ ပြောလေရာ လူရိုး ကြီး လယ်သမာ လည်း အဖြစ်အပျက်အလုံးစုံကို ထုတ်ပြောမိတော့သည်။ ကံကောင်းထောက်မ၍ ခရုသင်းကို သက်ပြန်မှုတ် ရမည့်အကြောင်းကိုကား မပြောမိဘဲ မေ့သွားလေသည်။\n\nသို့သော် သူဌေးစဉ်းလဲသည် ထိုခရုသင်းကို တစ်နည်းနည်းနှင့် အရယူမည်ဟု အကြံထုတ်နေသဖြင့် အလစ်ကြုံသောအခါ တစ်ညတွင် ခရုသင်းကို ခိုးယူလိုက်သည်။ ခရုသင် ကိုရသောအခါ သူသည် ဗိုက်ကြီး ပေါက်ကွဲသွား တော့မတတ် အမျိုးမျိုး မှုတ်ကြည့်သည်။ သို့သော်လည်း မှုတ်နည်း မမှန်သဖြင့် အကျိုးမထူ သောကြောင့် နောက်ဆုံးတွင် လက်လျှော့ လိုက်ရသည်။ သို့ဖြင့် တစ်နေ့သောအခါ သူဌေးစဉ်းလဲသည် လယ်သမာ ထံသို့သွား၍ ဤသို့ ပြောသည်။\n\n“မိတ်ဆွေ လယ်သမား၊ ခင်ဗျားရဲ့ ခရုသင်းဟာ ကျုပ်ဆီမှာရှိတယ်၊ ဒါပေမယ့် ကျုပ် အသုံးပြုလို့မရဘူး ၊ ခရုသင်းဟာ ခင်ဗျားဆီမှာ မရှိတော့ ခင်ဗျားလဲ အသုံးမပြုနိုင်ဘူး၊ သည်တော့ ခင်ဗျားလဲ အကျိုးမရှိဘူး၊ ကျုပ်လဲ အကျိုးမရှိဘူးပေါ့၊ ကဲ၊ နှစ်ဦးနှစ်ဖက်စလုံး အကျိုးရှိရအောင် ခင်ဗျား ကျုပ်စကားကို နာ ထောင်ပါ၊ ကျုပ်က ခင်ဗျားကို ခရုသင်းပြန်ပေးမယ်၊ ခင်ဗျား သုံးချင်သလိုသုံ ၊ ဒါပေမယ့် ခရုသင်းက ခင်ဗျားကို ဆုတစ်ခု ပေးရင် ကျုပ်ကို နှစ်ခုပေ အောင် ဆောင်ရွက်ပေးပါ့မယ်လို့ ခင်ဗျား ကတိပေး ရမယ်၊ ဟုတ်ပလား”ဟု နားချ ပြောဆိုလေသည်။\n\n“အို၊ တစ်သက်မပေးဘူး၊ အရင်ကလဲ ခင်ဗျား သည်လိုနဲ့ ကျုပ်ကို မွဲပြာ ကျအောင် လုပ်ခဲ့ပြီ”ဟု လယ်သမားက ပြန်ပြောသောအခါ သူဌေးစဉ်းလဲက “သည်လိုလဲ မဟုတ်ဘူးလေ၊ အခုတစ်ခါတော့ ခင်ဗျားလဲ ဝေစုရမှာပဲ မဟုတ်လား၊ ခင်ဗျား လိုချင်တာကို ရနေရင် ကျုပ် သူဌေးဖြစ်နေတော့ကော ဘာဖြစ်သေးသလဲဗျ” ဟု ဆက်လက် နားချပြန်သည်။\n\nထိုသို့ နားချဖန်များသောအခါ လယ်သမားသည် သဘောတူလိုက် ရတော့သည်။ ထိုနေ့မှစ၍ လယ်သမားသည် မိမိလိုချင်သည်ကိုတောင့်တ၍ ခရုသင်းကို မှုတ်လျှင် သူက တစ်ခုရ၍ သူဌေးက နှစ်ခုရလေတော့သည်။ လယ်သမားလည်း မခံချိမခံသာနှင့် မိမိလိုချင်သည်ကို ရနေပါသော်လည်း မပျော်ရွှင်နိုင်ရှာပေ။\n\nမကြာခင်ပင် နွေရာသီသို့ ရောက်လျှင် နေအလွန်ပူသဖြင့် လယ်သမာ ၏ စပါးပင်များ ညှိုးလာသည်။ ထို့ကြောင့် ရေတွင်းကို တောင့်တကာ ခရုသင်းကို မှုတ်သည်။ လယ်သမားက ရေတွင်းတစ်တွင် ရသည်။ သူဌေး စဉ်းလဲက နှစ်တွင်း ရသည်။ လယ်သမားမှာ အထူးပင် မခံချိ မခံသာ ဖြစ်လာသည်။ ထို့ကြောင့် သူသည် ခရုသင်းကိုကိုင်ကာ သက်ပြန်ခုနစ်ချက် မှုတ်လိုက်ပြန်ပြီးလျှင်“အို ရာမ နတ်မင်း၊ ကျွန်ုပ်သည် မျက်စိတစ်ဖက်ကန်း သောသူ ဖြစ်ရပါလို၏”ဟု ဆုတောင်းလိုက်သည်။ သူ၏ မျက်စိတစ်လုံး ကွယ်သွားသည်။ သူဌေးစဉ်းလဲ၏ မျက်စိနှစ်လုံးလည်း ကွယ်သွားသည်။ ထိုအခါ သူဌေ စဉ်းလဲသည် ရေတွင် နှစ်ခု ကြာ တွင်စမ်း၍ သွားရာ ရေတွင် တစ်ခုထဲသို့ လိမ့်ကျပြီးလျှင် သေလေတော့၏။\n\nတစ်သက်လုံး သူဌေးစဉ်းလဲ၏ ညှဉ်းဆဲခြင်းကို ခံလာရရှာသော လယ် သမားသည် နောက်ဆုံး၌ သူဌေးစဉ် လဲပေါ်တွင် အနိုင်ရလိုက်သည်။ သို့သော်လည်း မျက်စိတစ်လုံးကား အဆုံးခံလိုက်ရသေးသတည်း။\n\n[ အိန္ဒိယပုံပြင် ။ ။ စက်တင်ဘာ၊ ၁၉၅၉ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 27,
      "category_id": 1,
      "title": "သီချင်းသည် ချိုးကလေး",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်ခါတုန်းက လှောင်ချိုင့်ကလေးတစ်ခုထဲမှာ ချို ကလေးတစ်ကောင် ရှိသတဲ့။ ချိုးကလေးက ချစ်စရာကလေးတဲ့။ ကျောကုန်းက ညိုညို၊ ရင်ပုံက ဖွေးဖွေး၊ လည်ပင်းက ပြောက်ပြောက်နဲ့ဆိုတော့ ချစ်စရာကလေးပေါ့၊ တဂွတ်ကူးကူးနဲ့ ကူလိုက်ပြန်တော့လည်း သနားစရာကလေးတဲ့။\n\nသူ ဘာအကြောင်းတွေ ကူသလဲ။ နေရောင်ခြည်အကြောင်း ကူသတဲ့၊ ကောင်းကင်ပြာအကြောင်း ကူသတဲ့၊ ထနောင်းပင်အကြောင်း ကူသတဲ့၊ ပန်းတော်ဖြူအကြောင်း ကူသတဲ့၊ ဖို တောင်သူတဲကလေ အကြောင်း ကူသတဲ့။ သူ နေရတဲ့ လှောင်ချိုင့်ကလေးက အင်မတန် ကျဉ်းမြောင်း ရတဲ့အထဲ မှာ နားစရာ ဝါးတန်းကလေးက ရှိနေလေတော့ သူ့ခမျာမှာ တန်းပေါ်က တန်းအောက်ကို ခုန်ဆင်းဖို့တောင် နေရာမရှိရှာဘူးတဲ့။ အတောင်ခတ်ဖို့တော့ ဝေးရောပေါ့။\n\nနောက်ပြီး သည်လှောင်ချိုင့်ထဲကို ဘယ်လိုများ ကံဆိုးလို့ ရောက်နေ ရပါလိမ့် မလဲဆိုပြီး စိတ်မကောင် ရှာဘူးတဲ့။ သူဟာလေ တစ်မနက်ခင်းလယ်ကွင်းထဲမှာ အစာရှာနေတုန်း အဖမ်းခံရပြီး အခုလို ငှက်မုဆိုးဆိုင်ကို ရောက်လာရသတဲ့။ ဆိုင်ထဲမှာ ငှက်တွေအများကြီး ရှိသတဲ့။ အများအားဖြင့် တော့ စာကလေးတွေပေါ့။ ဒါကြောင့် ချိုးလှောင်ဖို့ လှောင်ချိုင့်ကြီးကြီး ထားစရာနေရာ မရှိဘူးတဲ့။ ဒါကြောင့် သူ ့ခမျာ လှောင်ချိုင့်ငယ်ငယ် ကလေးထဲမှာ ကျဉ်းကျဉ်းကျပ်ကျပ် နေရတာပေါ့။\n\nချိုးကလေးဟာ တစ်နေ့လုံး ကူနေတာပဲတဲ့။ အခြာ လည်း လုပ်စရာ မရှိဘဲကိုး။ သူ့ခမျာ ပျံလည်း မပျံနိုင်၊ ဟိုခုန် သည်ခုန်နဲ့ ခုန်ပြီး အစာလည် မရှာနိုင်၊ သောက်နေကျ ရေအိုင်ကလေးထဲက ရေကြည်ရေအေးကလေးကိုလည်း သွားပြီး မသောက်နိုင်၊ ရေသောက်ချင်ရင် သံဖြူခွက်ကလေး တစ်ခုထဲက ရေကို သောက်ရတယ်၊ အစာစားချင်ရင် သံဖြူခွက်ကလေးတစ်ခုထဲက အစာကို စားရတယ်၊ ပျင်းစရာကြီးပေါ့။\n\nချိုးကလေးဟာ နေရောင်ခြည်ကို မြင်ရတယ်၊ ကောင်းကင်ပြာကို မြင်ရတယ်၊ ဒါပေမယ့် သစ်ပင်ဆိုရင် တစ်ပင်မှ မမြင်ရဘူးတဲ့။ ငှက်မုဆိုး ဆိုင်က ရွာလယ်ကောင် ဈေးပိုင် မှာဖြစ်နေတာကို ။ သည်တော့ သူနားနေကျ ထနောင်းပင်ကလေးကို သတိရပြီး ထနောင်းပင်ကလေး အကြောင်းကို ကူသတဲ့၊ သူ အစာကောက်နေကျ ပန်းတော်ဖြူ မြက်ခင် ကလေးကိုလွမ်းလို့ ပန်းတော်ဖြူ၊ မြက်ခင်းကလေးအကြောင်းကို ကူသတဲ့၊ နောက်ပြီးတော့ သစ်ခက်ခြောက်ကလေးတွေနဲ့ သူ ဆောက်ခဲ့တဲ့ အသိုက်ကလေးတွေ အကြောင်းကိုလည်း ကူသတဲ့ သူမယား ချိုးကလေးအကြောင်း ကိုလည် ကူသတဲ၊ အထူးသဖြင့်တော့ ချို မကလေး မကြာခင်က အုထားတဲ့ ချို ဥကလေး နှစ်လုံ အကြောင်းကို ကူရှာသတဲ့။\n\nချို ကလေးဟာ သူ့လယ်ကွင်းကို သူ ပြန်ချင်နေတာပေါ့။ နေထွက်လို့ မိုးလင်းတိုင်း သူပြန်ရလိမ့်မယ်လို့ ထင်မိသတဲ့။ ဒါပေမယ့် လှောင်ချိုင့်ကလေးထဲမှာ သူ ့ခမျာ အတောင်တောင် မခတ်နိုင်ရှာဘူးတဲ့။ သည်တော့ သူ့နှလုံး ကလေးဟာ ကွဲခါနီးနေပြီပေါ့။ သို့သော် အကူတော့ မပျက်ဘူးတဲ့။\n\nတရုတ်ကူ ကူး ကူး။\n\nတရုတ်ကူး ကူး ကူး။\n\nတရုတ်ကူး ကူး ကူး။ သူ ့ကူသံကို လူတွေက အများအားဖြင့် သဘောကျသတဲ့။ ထန်းလျက် သည်ကြီး ဒေါ်ပုမကတော့ မနက်တိုင်း ဈေးကအပြန်မှာ ငှက်မုဆိုး ဆိုင်နား ရပ်ပြီး သူ့ကူသံကို နားထောင်သတဲ့။ ခေါင်းရင် အိမ်က အဘိုးကြီးကတော့ နာ ညည်းတယ် ဆိုပြီး ကျိန်ဆဲသတဲ့။ ရွာဆော်မကြီး ဒေါ်သိမ် တုတ်ကတော့ ချိုးကလေးကို သည်လောက်ကျဉ်းတဲ့ လှောင်ချိုင့်နဲ့ ထားရမလားလို့ အပြစ်ဆို သတဲ့။\n\nကျောင်းသားကလေးတွေဟာလည်း ကျောင်းလွှတ်ချိန်မှာဆိုရင် လှောင် ချိုင့်ကလေးနားမှာ ဝိုင်းပြီး နားထောင်ကြသတဲ့။ ချို ကလေးကတော့ သူတို့ကို ဂရုမစိုက်နိုင်ဘူး ။ ရင်ကလေး ကွဲသွားတော့မတတ် တကူတည်း ကူတာပဲတဲ့။ သူ့ ကူသံကလေးဟာ အသာယာဆုံး ကူသံကလေးတဲ့။ အဲဒါနဲ့ တစ်နေ့တော့ကာ မောင်နှမနှစ်ယောက် ငှက်မုဆိုးအိမ်ရှေ့ကို ရောက်လာသတဲ့။ သူတို့ မောင်နှမဟာ သန့်သန့်ပြန့်ပြန့်ပဲတဲ့။ ဒါပေမယ့် အဝတ်အစားကတော့ ခပ်နွမ်းနွမ်းပဲတဲ့။ ယောက်ျာ ကလေးရဲ့ သင်တိုင်း ကတော့ဖြင့်ရင် လက်ကလေးတောင် စုတ်နေရှာသတဲ့။ သူတို့နှစ်ယောက်ဟာ ချိုးကူသံကို ရပ်ပြီး နားထောင်ရင်း မောင်ကလေးက ပြောသတဲ့။ “မမရေ၊ ချိုးကလေး ကူနေလိုက်တာ ချစ်စရာမကောင်းဘူးလာ”လို့ ပြောသတဲ့။ “လှောင်ချိုင့်ကလေးကလည်း ကျဉ်းလိုက်တာ အတောင်တော့ ဆန့်လို့ရမှာ မဟုတ်ပါဘူး ၊ ဒါနဲ့တောင် ကူရှာသေးတယ်နော်”လို့ ဆက်ပြောသတဲ့။\n\n“ဪ၊ လူလို ဘာမှ မလုပ်နိုင်တော့ ကူလို့ပဲ နေရတော့တာပဲ ထင်ပါရဲ့ မောင်လေးရယ်”လို့ သူ ့အစ်မက ပြောသတဲ့။\n\nချို ကလေးကလည်း ကူတာပေါ့လေ။ နေရောင်ခြည်အကြောင်း ကူလိုက်၊ ကောင်းကင်ပြာအကြောင်း ကူလိုက်၊ ထနောင်းပင်အကြောင်း ကူလိုက်၊ ပန်းတော်ဖြူအကြောင်း ကူလိုက်၊ သူချစ်တဲ့ ချို မလေးအကြောင်း ကူလိုက်၊ အသိုက်ထဲက ဥကလေး နှစ်လုံးအကြောင်း ကူ လိုက်နဲ့ ကူနေလိုက်တာ ရင်ကွဲနာ ကျတော့မလောက်ပဲတဲ့။\n\nသည်တော့ မောင်နှမ နှစ်ယောက်လည်း ဝမ်းနည်းပက်လက် ဖြစ်ကြ တာပေါ့။ ချို ကလေးကူသံရဲ့ အဓိပ္ပာယ်ကို သူတို့ နားလည်ကြတာကို ။ သူတို့ မောင်နှမလည်း မကြာခဏ စိတ်ဆင်းရဲဖူးတော့ ချို ကလေး စိတ်ဆင်းရ တာကို သူတို့ နားလည်ကြတာပေါ့။ ချို ကလေးဟာ လိုချင်တာကို မရလို့ ကူနေ တယ်ဆိုတာကို သူတို့ သိကြသတဲ့။ အဲဒါနဲ့ မောင်နှမနှစ်ယောက်သာ မျက်ရည်ကလေ တလည်လည်နဲ့ တစ်ယောက်မျက်နှာကို တစ်ယောက် ကြည့်ကြသတဲ့။ ချို ကလေးကတော့ ဆက်ပြီး ကူမြဲ ကူနေတာပေါ့။\n\nသည်အခါမှာ မောင်ကလေးက ဆိုင်ထဲကိုကြည့်ပြီး “သည်ချို.ကလေး ကို ဘယ်လောက်နဲ့ရောင် မှာလဲ ခင်ဗျာ”လို့ မေးလိုက်သတဲ့။ သည်တော့ ဆိုင်ရှင်က “နှစ်ကျပ်ခွဲနဲ့ ရောင်းမယ်”လို့ ပြောလိုက်သတဲ့။\n\n“များလိုက်တာ ခင်ဗျာ၊ ဒါပေမယ့် မမရေ တစ်နည်းနည်း နဲ့တော့ သည်ငွေကို ရအောင်ရှာပြီး ချိုးကလေးကို ဝယ်ရအောင်နော်၊ ကဲ ကဲ၊ အိမ်ပြန်ပြီး ငွေရဖို့ ကြံကြစို့“လို့ မောင်ကလေးက အစ်မကို ပြောသတဲ့။ အဲသည်လိုနဲ့ နှစ်ရက်ကြာသွားရောတဲ့။ ချို ကလေးကလည်း ရှေးက လောက် မကူတော့ဘူးတဲ့။ အစာလည်း မစားဘူးတဲ့။ ခေါင်းကလေးစိုက်ပြီးမှိုင်လို့သာ နေတော့သတဲ့။ သည်လှောင်ချိုင့်ကလွတ်ပြီး သူ့ဌာန လယ်ကွင်း ထဲကို ပြန်နိုင်တော့မယ်လို့လည်း မထင်တော့ဘူးတဲ့။\n\nသုံးရက်နေ့ မနက်ကျတော့ မောင်နှမနှစ်ယောက်ဟာ မျက်နှာထား ရွှင်ရွှင်ပြုံးပြုံ နဲ့ ငှက်မုဆိုးဆိုင်ရှေ့ကို ရောက်လာကြတယ်ဆိုပဲ၊ မောင်ကလေး ရဲ့ အင်္ကျီအိတ်ထဲမှာ ငွေနှစ်ကျပ်ခွဲနဲ့တဲ့။ ဘယ်လိုများ ရလာပါလိမ့်။ သူတို့ မောင်နှမနှစ်ယောက်ဟာ ချို ကလေးဆီကို ပြန်သွားကတည်း\n\nက အိမ်မှာ မနေဘူးတဲ့။ ရွာထဲလျှောက်ပြီး ထင်းပေါက်တဲ့အခါ ပေါက်၊ ရေခပ်တဲ့အခါ ခပ်၊ ကူလီထမ်းတဲ့အခါ ထမ်းလို့ ပိုက်ဆံရှာလိုက်တာ အခု ငွေနှစ်ကျပ်ခွဲ ရလာပြီပေါ့။\n\nဒါကြောင့် ဟော မောင်ကလေးကလေ ချိုးကလေးကို လှောင်ချိုင့် ကလေးနဲ့ အတူ ငွေနှစ်ကျပ်ခွဲပေးပြီး ဝယ်လိုက်တာပေါ့။ ပြီးတော့ သူတို့ မောင်နှမ ဈေ ပိုင်းကနေပြီး ရွာလယ်လမ်းအတိုင်း လျှောက်သွားလိုက်ကြတာ ခဏလည်းကြာရော ရွာထိပ်ကိုရောက်သတဲ့။ ဒါပေမယ့် သူတို့ မရပ်သေးဘူးတဲ့ ဆက်ပြီး ငါ မိုင်လောက်သွားတော့မှ ထနောင် ပင်ကလေးတွေ ပေါက်နေတဲ့ ပန် တော်ဖြူ မြက်ခင် ကလေးကို ရောက်ကြသတဲ့။\n\nမြက်ခင်းကလေးဟာ နံနက် နေရောင်ခြည်ထဲမှာ တယ်ပြီး သာယာ တယ် ဆိုကိုး။\n\nဘွတ်ချွဲကလေ တွေကလည်း ချုံတွေထဲမှာ အော်လိုတဲ့။ အဲသည်အခါမှာ ကြောက်ကြောက်လန့်လန့်နဲ့ လှောင်ချိုင့်ထဲကတန်းမှာ ကုပ်ပြီးနေခဲ့တဲ့ ချို ကလေးဟာ ကူတော့တာပဲတဲ့။ သည်လယ်ကွင်း၊ သည်မြက်ခင်းကို သူသိတာကို ။ ကူတော့တာပေါ့။ သည်ဌာနမှာပဲ သူက ဥကပေါက်ခဲ့တယ်။ သည်ဌာနမှာပဲ သူ အပျံသင်ခဲ့တယ်။ သည်ဌာနမှာပဲ သူ့ ဇနီးနဲ့ ဥကလေး တွေရှိတယ်။ သည်ဌာနကို သူ အင်မတန် ချစ်တာပေါ့။\n\n“ကဲ မောင်လေးရေ၊ လွှတ်ကြစို့”လို့ အစ်မလုပ်သူက ပြောတော့ မောင်ကလေ ဟာလေ မြေကြီးပေါ်မှာ ဒူးထောက်ပြီး လှောင့်ချိုင့်လေးကို မြက်ခင်းပေါ်မှာ ချသတဲ့။ နောက်ပြီး တံခါးကလေးကို ဖွင့်သတဲ့။ ဖွင့်ပြီး တော့ သူတို့ မောင်နှမက နောက်ဆုတ်ပြီး ရပ်ကြည့်နေသတဲ့။\n\nချိုးကလေးလည်း တံခါးကလေးပွင့်နေတာမြင်ပေမယ့် ပထမတော့ ဘာလုပ်ရမှန်း မသိလို့ ငေးနေသတဲ့။ နောက်မှ အပေါက်က ခေါင်းကလေး ထုတ်ကြည့်ပြီး ဖြုတ်ဆို ခုန်ထွက်လိုက်သတဲ့။ ဒါပေမယ့် အတောင်မခတ် ရတာကြာတော့ ပျံရမှာတောင် မတတ်သလို ဖြစ်နေရှာသတဲ့။\n\nနောက် ဟိုခုန် သည်ခုန်လုပ်ပြီး ခဏကြာတော့ လှောင်ချိုင့်ထဲမှာ မဟုတ်တော့မှန်းသိပြီး မြက်ခင်းကို ငုံ့ကြည့်လိုက်၊ ကောင်းကင်ပြာကို မော့ကြည့်လိုက် လုပ်နေရာက ထနောင်းပင်ကလေးပေါ်ကို ပျံတက်သွား ရှာသတဲ့။ အို၊ အဲသည်အခါမှာ တဂွတ်ကူး တဂွတ်ကူးနဲ့ ကူလိုက်တာ တစ်ကွင်းလုံးကို ဆူညံသွားတော့မတတ်ဘဲတဲ့။ ပျော်တာကို ကူမှာပေါ့။ သူ အခု လွတ်လပ်သွားပြီ။\n\nမောင်နှမ နှစ်ယောက်လည်း စောင့်ကြည့်နေကြရင်း မောင်လေးက ပြောသတဲ့။ “မမရယ်၊ ချို ကလေးတော့ သူ ့ ချိုးမလေ နဲ့ တွေ့ရတော့မှာ ပေါ့နော်၊ ဥကလေး နှစ်လုံးကိုလည်း မြင်ရတောမှာပေါ့”လို့ ပြောသတဲ့။ သည်တော့ အစ်မက “အေးပေါ့၊ မောင်လေးရယ်၊ သူတို့ ပြန်တွေ့ပြီး သိပ်ပျော် ကြမှာပေါ့”လို့ ပြန်ပြောသတဲ့။ နောက် ချိုးကလေးကူလို့ ကောင်းတုန်း မောင်လေးလဲ လှောင်ချိုင့်ကို မြေကြီးပေါ်မှာ ရိုက်ချိုးလိုက်ပြီး နေမရင့်ခင် မောင်နှမနှစ်ယောက် ပျော်ပျော်ပြုံးပြုံးနဲ့ ရွာကို ပြန်လာကြသတဲ့။ ချို ကလေး အကြောင်း ဟောသည် သီချင်းကလေးကို မှတ်ကြကွယ့်။\n\nလွတ်လပ်လို့ကူ ပူလို့ဖြင့် ဟုတ်ဘူး။ ရွှေချို ဖို တောင်ပံခတ်တယ် မြိုင်ရပ်မှာမြူး။ ဂွတ်ကူး ဂွတ်ကူး။\n\n[ အောက်တိုဘာ၊ ၁၉၅၅ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 28,
      "category_id": 1,
      "title": "သိုးငယ်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်ခါတုန်းက သိုးငယ် သေးသေးလေးတစ်ကောင် ရှိသတဲ့။ သူဟာ ခြေထောက်ကလေးတွေ ခနော်နီ ခနော်နဲ့ နဲ့ ဟိုခုန် သည်ပေါက်လုပ်ပြီး အင်မတန် ပျော်တတ်သတဲ့။\n\nတစ်နေ့ကျတော့ သူ့အဘွားဆီကို သွားလည်မယ်ဆိုပြီး ထွက်လာတာ လမ်းမှာ တောခွေးတစ်ကောင်နဲ့ သွားတိုးနေပါလေရော။ တောခွေ ကလည်း တစ်လုပ်စာလောက်ရှိတဲ့ သိုးငယ်ကလေးကိုကြည့်ပြီး “သိုးငယ်၊ သိုးငယ်၊ ဟေ့ သိုးငယ်၊ မင်းကို ငါ စားရမယ်” လို့ ပြောသတဲ့။\n\nဒါပေမယ့် သိုးငယ်ကလေးကတော့ ဆွေ့ခနဲ တစ်ချက်ခုန်ပြီး ဟောဒီလို ဆိုလိုက်သတဲ့။\n\nအဘွားအိမ်ကို ကျုပ်သွားမယ် ဝသောအခါ မှကွယ် ကျုပ်အသားကို ဝါးလို့ရယ် စားလိုက်ပါတော့ဟယ်။\n\nတောခွေးက ဒီတော့ အင်း အဟုတ်သားပဲလို့ အောက်မေ့တာနဲ့ လွှတ်လိုက်သတဲ့။ အတော်ကလေးသွားပြီးတော့ လင်းတကြီးတစ်ကောင် နဲ့ တွေ့ပြန်ပါလေရော။ လင်းတကြီးက တစ်လုပ်စာလောက်ရှိတဲ့ သိုးငယ်ကလေးကို ကြည့်ပြီး “သိုးငယ် သိုးငယ်၊ ဟေ့ သိုးငယ်၊ မင်းကို ငါက စားရမယ်” လို့ ပြောသတဲ့။\n\nဒီတော့လည်း သိုးငယ်ကလေးက ဆွေ့ခနဲ တစ်ချက်ခုန်တဲ့ပြီး ဟောဒီလို ဆိုလိုက်သတဲ့။\n\nအဘွားအိမ်ကို ကျုပ်သွားမယ် ဝသောအခါ မှကွယ် ကျုပ်အသားကို ဝါးလို့ရယ် စား လိုက်ပါတော့ဟယ်။\n\nလင်းတကြီးက ဒီတော့ အင်း၊ အဟုတ်သားပဲလို့ အောက်မေ့တာနဲ့ လွှတ်လိုက်သတဲ့။ ဒီလိုပဲ သူ ဆက်သွားတော့ လမ်းမှာ ကျားကြီးကိုလည်း တွေ့တယ်။ ဝံပုလွေကြီးကိုလည်း တွေ့တယ်။ ခွေးကြီးနဲ့ လင်းယုန်ငှက်ကြီး တို့ကိုလည်း တွေ့တယ်။ အဲဒီအကောင်ကြီးတွေကလည်း တစ်လုပ်စာာလောက်ရှိတဲ့ သိုးငယ်ကလေး ကိုကြည့်ပြီး “သိုးငယ်၊ သိုးငယ်၊ ဟေ့ သိုးငယ်၊ မင်းကို ငါက စားရမယ်” လို့ ပြောကြသတဲ့။\n\nဒါပေမယ့် သိုးငယ်ကလေးကတော့ ရှေးကလိုပဲ ဆွေ့ခနဲ တစ်ချက် ခုန်တဲ့ပြီး ဟောဒီလို ဆိုလိုက်သတဲ့။\n\nအဘွားအိမ်ကို ကျုပ်သွားမယ် ဝသောအခါ မှကွယ် ကျုပ်အသားကို ဝါးလို့ရယ် စားလိုက်ပါတော့ဟယ် တဲ့။\n\nနောက်ဆုံးတော့ သိုးငယ်ဟာ သူ့အဘွာ အိမ်ကို ရောက်သွားတာပေါ့။ အဘွားကို တွေ့ တယ်ဆိုရင်ပဲ မရပ်မဆိုင်းဘဲ ပြောလိုက်သတဲ့။ “အဘွား၊ ကျွန်တော့်ကိုယ်ကို ဝအောင်လုပ်ပေးမယ်လို့ ကတိပေးခဲ့တယ်၊ ကတိကိုဖျက်လို့ မကောင်းဘူ ၊ ဒါကြောင့် ကျွန်တော့်ကို စပါးပုတ်ထဲမှာ ထားစမ်း ပါ”တဲ့။\n\nဒီတော့ သူ့အဘွားက သူ့ ့ကို စပါးပုတ်ထဲမှာ ထည့်ထားတာပေါ့။ သိုးကလေးဟာ အတော် အစားကြီးသတဲ့။ တစ်ချိန်လုံး စပါးတွေကို တဝါးတည်း ဝါးပြီး စားလိုက်တာ သူ ကိုယ်ကလေ ဟာ ပုတ်ကလေးဖြစ်ပြီး မလှုပ်နိုင်၊ မရှာ နိုင်သလို ဖြစ်လာတော့သတဲ့။ ဒီတော့ သူ ့အဘွားက “ကဲ၊ ငါ့မြေး၊ ကတိပေးခဲ့တဲ့အတိုင်း ၀ပြီ မဟုတ်လား၊ သွားပေတော့” လို့ ပြော\n\nတာပေါ။\n\nသိုးကလေးက အိမ်ပြန်ရင် လမ်းမှာ သတ္တဝါကြီးတစ်ကောင်ကောင်နဲ့ တွေ မှာပဲ၊ တွေ ့ရင် သူတို့အစား ကို ခံရတော့မှာပဲလို့ သိတာနဲ့ “အဘွားရယ်၊ ကျွန်တော့် ညီကလေး သေတုန် က ဆုတ်ထားတဲ့ သားရေနဲ့ ဒိုးပတ်ကလေး ကြက်ပေးပါလား၊ ဒီတော့ ကျွန်တော် ဒိုးပတ်ထဲမှာ ဝင်နေပြီး လှိမ့်သွားရင် ဘယ်သူမှ မသိလို အိမ်ကို ကောင်းကောင် ပြန်ရောက်မှာပေါ့” လို့ ပြောသတဲ့။ အဲဒါကြောင့် သူ ့အဘွားက ဒိုးပတ်ကလေ ကြက်ပြီး အထဲမှာနေလို့ ကောင်းအောင် သို မွေးနုနုကလေးတွေကို ထည့်သတဲ့။ သိုးကလေးလည်း ဒိုးပတ်ထဲမှာ ဇိမ်နဲ့ဝင်နေပြီး လှိမ့်သွားတာပေါ့။ လှိမ့်သွားလို့ မကြာခင်ပဲ လင်းယုန်ကြီးနဲ့ သွားတိုးတာပေါ့။ ဒီတော့ လင်းယုန်ကြီးက မေးသတဲ့။\n\nဒိုးပတ်ငယ် ဒိုးပတ်ငယ် သိုးကလေး ဘယ်မှာ ရှိပါတယ် ပြောစမ်းပါလားကွယ် လို့။\n\nလင်းယုန်ကြီးရဲ့ အသံကိုကြားတော့ သိုးငယ်က ဒိုးပတ်ထဲကနေပြီး ပြောလိုက်သတဲ့။\n\nသိုးငယ်ကလေး တစ်ကောင်ရယ် မီးပုံထဲကို ကျသွားတယ်၊ သင်လည်း သူ့ ့လိုပါပဲကွယ် မီးပုံထဲကို ကျလိမ့်မယ်၊ တူနယ် တဲ့နယ် တူနယ် တဲ့နယ်။\n\nဒီတော့ လင်းယုန်ကြီးလည်း သူ ့အစာပျောက်သွားလို့ စိတ်ပျက်ပြီး တစ်ကောင်တည်း မှိုင်ကျန်ရစ်ခဲ့သတဲ့။ သိုးငယ်ကတော့ ဝမ်းထဲမှာ ကျိတ် ရယ်ပြီး “တူနယ် တဲ့နယ် တူနယ် တဲ့နယ်” လို့ဆိုရင်း လှိမ့်သွားပြန်သတဲ့။ နောက်မှတွေ့တဲ့ သတ္တဝါကြီးတွေကလည်း အရင်ကလိုပဲ မေးတာပေါ့။ ဒိုးပတ်ငယ် ဒိုးပတ်ငယ်\n\nသိုးကလေး ဘယ်မှာ ရှိပါတယ်\n\nပြောစမ်းပါလားကွယ် လို့။\n\nအဲဒီလို မေးတိုင်း မေးတိုင်း သိုးငယ်ကလည်း ဟောဒီလို ပြန်ပြောသတဲ့။\n\nသိုးငယ်ကလေးတစ်ကောင်ရယ်\n\nမီးပုံထဲကို ကျသွားတယ်၊\n\nသင်လည်း သူ့ ့လိုပါပဲကွယ်\n\nမီးပုံထဲကို ကျလိမ့်မယ်။\n\nတူနယ် တဲ့နယ် တူနယ် တဲ့နယ် လို့။\n\nနောက်ဆုံး တောခွေးကြီးနဲ့ သွားတွေ့တယ်။ တောခွေးကြီးက\n\nမျက်နှာပေါက် ခပ်ဆိုးဆိုးနဲ့ မေးလိုက်သတဲ့။\n\nဒိုးပတ်ငယ် ဒိုးပတ်ငယ် သိုးကလေး ဘယ်မှာ ရှိပါတယ်\n\nပြောစမ်းပါလားကွယ် လို့။\n\nသိုးငယ်လည်း ဒိုးပတ်ထဲမှာ သိုးမွေးပေါ်အိပ်ပြီး ဇိမ်ကလေးနဲ့ ပြန်ဖြေ လိုက်သတဲ့။\n\nသိုးငယ်ကလေးတစ်ကောင်ရယ် မီးပုံထဲကို ကျသွားတယ်၊ သင်လည်း သူ ့လိုပါပဲကွယ် မီးပုံထဲကို ကျလိမ့်မယ်၊ တူနယ်...။\n\nဒီလိုဖြေလို့မှ မဆုံးသေးဘူး တောခွေးကြီးက သူ့ ့အသံကို ရိပ်မိသွား တာနဲ့ ‘သယ်၊ နင်က ပုန်းနေလို့ လွတ်မယ်မှတ်သလား၊ ထွက်ခဲ့” လို့ အော်တဲ့ပြီး ဒိုးပတ်ငယ်ရဲ့သားရေကို ဆုတ်ဖြဲပြီး သိုးငယ်ကို ကိုက်စား လိုက်ပါရောတဲ့။ \n\n[ အိန္ဒိယပုံပြင် ။ ။ ဒီဇင်ဘာ၊ ၁၉၅၉ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 29,
      "category_id": 1,
      "title": "ရွှေခဲ ကြက်တူရွေး",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "မှတ်မိပါ သေး သည်။ ကျွန်တော်တို့ငယ်ငယ်တုန်းက သူငယ်ချင်း မောင်စိန်နှင့် သူ့ ကြက်တူရွေး ရွှေခဲတို့အကြောင်းကို မှတ်မိပါသေးသည်။\n\nမောင်စိန်သည် တိရစ္ဆာန်အမွေး ဝါသနာ အလွန်ပါ ပါသည်။ သူ့ ့အိမ် မှာ ကြက်မျိုးစုံ ရှိပါသည်။ တိမ်ညင်ကြက်၊ ယိုးဒယားကြက်၊ ညောင်ကန် ကြက်၊ ကြက်တောင်ပျံတွေဆိုသည်မှာ နံနက်အချိန်တွင် ဆူညံနေအောင် တွန်ကြပါသည်။ စပါးကျီပေါ်တွင် အိမ်လုပ်၍ မွေးထားသော ခိုဖြူ ခိုပြာ နက်တွေကလည်း တဂူးဂူးနှင့် တစ်နေ့လုံး ညည်းနေကြပါသည်။ အိမ်တွင်းကို ကြည့်ပါဦး ။ အနောက်ဖက်ခန်းတွင် ယုန်ကလေးတွေ ကန်စွန် ရွက် စားနေ သည်ကို အမြဲလိုလို တွေ့ရပါသည်။ သူ မမွေးဘူ သော သားငှက်တိရစ္ဆာန် ဟူ၍ မရှိတော့ဘူးဟုပင် ထင်ခဲ့ပါသည်။ ကျွန်တော်တို့ရွာတွင် မောင်စိန်တို့ အိမ်သည် တိရစ္ဆာန်ရုံ ဖြစ်ပါတော့သည်။ ကျွန်တော်တို့ သူငယ်ချင်းတစ်စု သည် ကျောင် ပိတ်ရက်များတွင် သူ ့အိမ်တွင်ပင် အချိန်ကုန်ကြပါသည်။ တစ်ခါသော် မောင်စိန်သည် ကြက်တူရွေးတစ်ကောင်ကို မွေးထားပါ သည်။ ရွှေခဲဟု အမည်မှည့်ထားပါသည်။ ရွှေခဲသည် လူစကားကို အတော် ပြောတတ်ပါသည်။ နံနက်ခင်းတွင် ဆွမ်းခံလာသော ကျောင်းသားကလေးများ အော်သည့်အတိုင်း “ဆွမ်းတော်ဗျို့”ဟု အော်တတ်သည်။ မုန့်သည်များ အော်သည့်အတိုင်း “ထန်းသီးမုန့်၊ ထက်မီးအောက်မီ ၊ မုန့်စိမ်းပေါင်း” စသည် ဖြင့်လည်း အော်တတ်သည်။ ဘကြီးထူး အလည်လာသောအခါ အသံဩ ကြီးနှင့် မေးတတ်သည်အတိုင်း “ဟေ ဘာလုပ်နေကြသလဲ” ဟုလည်း ပြော တတ်သည်။ ထို့ပြင် ကျွန်တော်တို့ တူတူပုန် တမ်း ကစားရာမှ ကြာ ဖူးသည့် အတိုင်း “တွေ့ပြီ တွေ့ပြီ၊ ထွက်ခဲ့” ဟူ၍လည်း အော်တတ်ပါသည်။\n\nရွှေခဲကလေး ရှိတုန်းတွင်ပင် မောင်စိန်၏ မိဘများသည် မောင်စိန်ကို မြို့ကျောင်းတွင် ကျောင်းအိပ်ကျောင်းစား သွားရောက်အပ်နှံဖို့ရန် စီစဉ်ကြ ပါသည်။ ထိုအခါ မောင်စိန်၏ မေမေက ရွှေခဲကို သူတစ်ပါး အား ပေးလိုက် ရလျှင် ကောင်းမည်ဟု ဆိုပါသည်။\n\n“လူကလေး၊ ရွှေခဲကို မေမေ ဂရုစိုက်အာ မှာ မဟုတ်ဘူး၊ လူလေးရဲ့ ယုန်တွေ၊ ကြက်တွေ၊ ခိုတွေကို ကြည့်ရတာနဲ့ပဲ မေမေ အိမ်ကိုပြန်ကြည့်ဖို့ အချိန်ရမှာမဟုတ်ဘူး ၊ ဒီတော လိုချင်သူရှိရင် ရွှေခဲကို ပေးလိုက်မယ်ကြတယ်” ဟု မေမေက ပြောသည်။\n\n“မပေးပါနဲ့ မေမေရယ်၊ ရွှေခဲကို ကျွန်တော် သိပ်ချစ်တယ်၊ သူ စကားပြောတတ်အောင် ကျွန်တော် ဘယ်လောက် သင်ထားရသလဲ မေမေ၊ မပေးဘူး မဟုတ်လား မေမေ၊ မပေးဘူးနော်၊ ဟုတ်လား”ဟု ဝမ်းနည်း ပက်လက်နှင့် မောင်စိန်က ချော့မော့ တောင်းပန်ရှာသည်။\n\nသို့သော်လည်း “မပေးလို့မဖြစ်ဘူး လူလေး၊ မင်းတိရစ္ဆာန်တွေ ရှိသမျှကို မေမေ မကြည့်အာ ဘူး၊ မင့်ညီမလေးကိုလည်း ကြည့်ရဦးမယ်၊ နောက်ပြီး ရွှေခဲက အင်မတန် အော်တယ်၊ တစ်နေ့လုံး ဆူညံနေတာပဲ”ဟု မေမေက ဆိုသည်။\n\nထိုအခါ မောင်စိန်သည် ငိုသံပါလာပြီး ”မေမေ ရွှေခဲကိုပေးလိုက်ရင် ကျွန်တော် သိပ်ပြီး ဝမ်းနည်းမှာပဲ၊ မပေးပါနဲ့ မေမေရယ်၊ ရှိခိုးပါရဲ့၊ မပေးပါနဲ့ မေမေရယ်”ဟု တောင်းပန်ရှာသည်။\n\n“အေး အေး၊ ကြည့်သေးတာပေါ့ လူလေးရယ်၊ ဘာမှတော့ ကတိ မပေးပါရစေနဲ့ဦး၊ ယူမယ့်လူရှိရင်တော့ ပေးလိုက်ရမှာပဲ ထင်တယ်”ဟု မေမေက ပြောပြန်သည်။\n\nမောင်စိန်ခမျာ အလွန် စိတ်မကောင်းဖြစ်ရှာပါသည်။ ရွှေခဲသည် သူ ့ကို အလွန်ချစ်ပါသည်။ ရွှေခဲသည် သူ ့ပခုံးပေါ် ကုတ်ခြစ်တက်၍ သူ ့နားရွက် ကလေးကို ကိုက်ကာ ကိုက်ကာ ကစားလေ့ရှိပါသည်။ အို၊ ရွှေခဲကို မေမေ မပေးဖြစ်ပါစေနဲ့။\n\nမြို့ကျောင်းကိုမသွားခင်တစ်ရက်သည် မောင်စိန့်အတွက် စိတ်မကောင်း ဆုံးသောရက် ဖြစ်သည်။ မောင်စိန်သည် ထိုနေ့က ယုန်ကလေးတွေကို အစာ ပို၍ ကျွေးသည်။ ကြက်ကလေးများနှင့် တစ်မနက်လုံး ကစားသည်။ မောင်စိန်၏ ခွေးတုတ်ပေါသည် မောင်စိန့်အကြောင်းကို သိသည်အလာ အမြီးကို ကုပ်၍ နေသည်။\n\nအိမ်တွင် တစ်ခုခု ထူးခြားနေသည်ကို ရွှေခဲလည်း သိပုံရသည်။ ထို့ကြောင့် သူသည် တစ်နေ့လုံး ခါတိုင်းထက်ပို၍ အော်မြည်နေသည်။ သူက အော်လေ မေမေက စိတ်ပျက်လေ၊ တခြာ ကို ပေးပစ်လိုက်မည်ဟု ပြောလေဖြစ်သဖြင့် မောင်စိန်သည် သူ့ ပါ စပ်ကို ပိတ်ရသည်က အမောပင်။\n\nထိုညက မောင်စိန်သည် မအိပ်နိုင်။ အိပ်ရာထဲတွင် တလူးလူး တလှိမ့်လှိမ့် ရှိသည်။ ခြံထဲက ဇီးကွက်ကလေ ၏ မြည်သံကို ကြားသည်။ စပါးကျီက တောက်တဲ့ကြီး၏ အသံကို ကြားသည်။ ညတာရှည်လှချည်ရဲ့ဟု မောင်စိန် ထင်နေသည်။\n\nထိုအခိုက် ထူ ဆန်းသော အသံတစ်ခုကို သူ ရုတ်တရက် ကြားလိုက်၍ အိပ်ရာထဲတွင် ထထိုင်ကာ နားစွင့်ထောင်မိသည်။ မီးဖိုတံခါး ဖွင့်နေသနှင့် တူသည်။\n\n“ဘယ်သူများပါလိမ့်၊ သူခိုးတွေများလား မသိဘူး၊ လှေကားထိပ်ကို သွားပြီး နားထောင်ကြည့်ဦးမယ်”ဟု မောင်စိန် စဉ်းစားသည်။\n\nအိပ်ရာမှထ၍ လှေကားထိပ်သွားကာ နားစွင့်ထောင်သည်။ ဘာကိုမျှ မကြားရ။ တုတ်ပေါသည် ခြထဲတွင်ရှိသည်။ သို့သော် ဟောင်ကား မဟောင်။ မီးဖိုတံခါး ဖွင့်သံကြားသည် ထင်မိသည်။ စိတ်ကူးမျှ ဖြစ်ပါလိမ့်မည်။ ထိုသို့ တွေးပြီးနောက် မောင်စိန်သည် ဆာဆာရှိသည်နှင့် ကြောင်အိမ် ထဲတွင် စားစရာသွားရှာဦးမည်ဟုကြံကာ အိမ်အောက်ထပ်သို့ ဖြည်းဖြည်း ဆင်းခဲ့သည်။ ထမင်းစားခန်းဆီက အသံတစ်ခု ထွက်လာသည်။ မောင်စိန် သည် တိုင်တစ်တိုင်ကို ကွယ်ကာ ပုန်းနေလိုက်သည်။ ထိုနေရာမှနေ၍ ဟိုဟိုသည်သည်ကို ကြည့်သောအခါ ကြယ်ရောင်ဖြင့် လင်းသလိုလို ဖြစ်နေ သော ပြတင်းပေါက်နားတွင် လူနှစ်ယောက်ကို မြင်ရသည်။\n\n“သူခိုးတွေပဲ၊ ဖေဖေ့ကို ဘယ်လို သွာ ပြောရပါလိမ့်မလဲ၊ ငါ လှုပ် လိုက်ရင် သူတို့မြင်မှာ အမှန်ပဲ”ဟုဆိုကာ မောင်စိန် အတွေးရ ကြပ်နေလေ သည်။\n\nသူခို နှစ်ယောက်သည် ကြောင်အိမ်ထဲက ပန်းကန်များ၊ ဇွန်းများကို ယူ၍ အိတ်ကြီးထဲသို့ ဖြည်းဖြည်း ထည့်နေကြသည်။ တစ်ယောက်နှင့် တစ်ယောက် လေသံနှင့် စကားပြောနေကြသည်။\n\nထိုခဏ၌ ရွှေခဲသည် အိပ်ရာမှ လန့်နိုးလာသည်။ ဘာများဖြစ်နေပါ လိမ့်မလဲဟု တွေးတောသောဟန်ဖြင့် သူသည် ဦးခေါင် ကို ကုတ်လေသည်။ သူခိုးများကား သူ ့ကို မမြင်နိုင်။ ရွှေခဲ၏ လှောင်ချိုင့်မှာ ထောင့်ကွေးမှောင်မိုက်ထဲတွင်ဖြစ်သည်။ ထို ့နောက် ရွှေခဲသည် ရုတ်တရက် ကျယ်ကျယ် လောင်လောင် အော်လိုက်သည်။\n\n“ဟေ့ ဘာလုပ်နေကြသလဲ၊ ဟေ့ ဘာလုပ်နေကြသလဲ”ဟု ရွှေခဲက အော်လိုက်သည်။\n\nသူခိုးနှစ်ယောက်သည် အံ့အားသင့်ကာ ခဏရပ်၍ အသံလာရာ ဘက်သို့ လှည့်ကြည့်ကြသည်။ ဘာကိုမျှ မမြင်ရ။\n\n“ရဲဘော်၊ ဟိုအသံကို ကြားလိုက်ရဲ့လာ ”ဟု တစ်ယောက်က မေး သည်။\n\n“ကြားတော့ ကြားတယ်၊ ဒါပေမယ့် ဘာကိုမျှ မတွေ့ရပါကလား”ဟု တစ်ယောက်က ဖြေသည်။\n\nထိုအခိုက် ရွှေခဲက “တွေ့ပြီ တွေ့ပြီ၊ ထွက်ခဲ့၊ ထွက်ခဲ့”ဟု ကျယ် လောင် စူ ရှစွာ အော်လိုက်ပြန်ရာ သူခိုးနှစ်ယောက်သည် အိတ်ကြီးကိုချ၍ ပြတင်းပေါက်မှ ခုန်ဆင်း ထွက်ပြေးလေတော့သည်။ မောင်စိန်လည်း ပြတင်းပေါက်သို့ ပြေး၍ သူခိုးများကို လှမ်းကြည့်သည်။ မှောင်ထဲတွင် ပျောက်သွားခါမှ အိမ်ပေါ်သို့ ပြေးတက်ကာ ဖေဖေ့ကို နှိုးသည်။\n\n“ဖေဖေ၊ ဖေဖေ၊ အောက်ထပ်ကို လိုက်ခဲ့စမ်းပါ၊ သူခိုးတွေလာတယ်၊ ဒါပေမယ့် ရွှေခဲက အော်လို့ ထွက်ပြေးကုန်ပြီ၊ ရွှေခဲ မလိမ္မာဘူးလား ဖေဖေ”ဟု မောင်စိန်က ပြောသည်။\n\nခဏအကြာတွင် မေမေနှင့် ဖေဖေ အိမ်အောက်ထပ် ပြတင်းပေါက် နားတွင် တုံးလုံးကြီးလဲနေသော ပန်းကန်အိတ်ကြီးကို ဖွင့်၍ ကြည့်နေလေ သည်။\n\nထိုခဏ၌ ရွှေခဲသည် “တွေ့ပြီ၊ တွေ့ပြီ”ဟု အော်ပြီးနောက် “ဆွမ်း တော်ဗျို့၊ ဆွမ်းတော်ဗျို့”ဟု ဆိုလိုက်ပြန်လေသည်။\n\n‘ရွှေခဲ လိမ္မာတယ်၊ ရွှေခဲ ရွှေခဲ သိပ်ပြီး လိမ္မာတယ်”ဟု ဖေဖေက ပြော၍ “ကဲ လူကလေး၊ မနက် မြို့ကို စောစောသွားစရာရှိသေးတယ်၊ အိပ်တော့၊ အိပ်တော့”ဟု ပြောလေသည်။\n\nထိုအခါ မောင်စိန်သည် ပန်းကန်များကို သိမ်းဆည်းနေသော မေမေ့ နားသို့ သွားကာ “မေမေ၊ ရွှေခဲကို ပေးပစ်လိုက်ဦးမှာလား ဟင်” ဟု မေးလေသည်။\n\n“မပေးတော့ပါဘူး လူလေးရယ်၊ စိတ်ချလက်ချသာ အိပ်ပါတော့”ဟု မေမေ နှစ်သိမ့်စကားပြောလိုက်သောအခါကျမှ မောင်စိန်သည် အိပ်ရာဝင် ကာ အိပ်မောကျသွားလေသည်။\n\nသူခိုးများမှာမူ ပြေးလွှားခိုက် ကင်းများနှင့် တွေ့၍ အဖမ်းခံကြရလေ သည်။ သို့သော် သူတို့ကိုအော်၍ ခြောက်လွှတ်လိုက်သူမှာ ရွှေခဲကြက်တူရွေး ဖြစ်သည် ဟူ၍ကား တစ်သက်လုံး သိမသွားကြရရှာပေ။\n\nရွှေခဲ ကြက်တူရွေး\n\nကြက်တူရွေး ကြက်တူရွေး၊ ရွှေခဲ ကြက်တူရွေး။ ညီပုလေးက စာအံသင်၊ ရွှေခဲ စာအံသင်။ ညီလေးခင်က စာပြန်တုန်း၊ ရွှေခဲ စာပြန်တုန်း။ ဝလုံးရေးဖို့ ညီလေးထိုင်၊ ရွှေခဲ မရေးနိုင်။ ငေးမှိုင်ရှာပေါ့ ကြက်တူရွေး၊ ရွှေခဲ ကြက်တူရွေး ။\n\n[ နိုဝင်ဘာ၊ ၁၉၅၅ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 30,
      "category_id": 1,
      "title": "ခိုးသူ သုံးယောက်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်ခါတုန်းက ရွာတစ်ရွာတွင် အထည်သည် ၁ဝ ယောက် ရှိလေသည်။ သူတို့သည် မကြာခဏ ရွာမှထွက်ကာ အတူတကွ လှည့်လည် အထည် ရောင်းတတ်သည်။ တစ်နေ့သ၌ သူတို့သည် ရပ်ဝေးတွင် အထည်ရောင်း ပြီးနောက် ငွေအိတ်များကို ထမ်းလျက် ပြန်လာကြရာ သူတို့ရွာအနီးရှိ တောအုပ်သို့ ရောက်လာကြလေသည်။\n\nထိုတောအုပ်တွင် ခိုးသူကြီး သုံးယောက်တို့သည် ပုန်းခို၍ ခရီးသွား တို့ထံမှ ရွှေ ငွေ ပစ္စည်းတို့ကို ဓားပြ လုယူလျက်ရှိသည်ကို သူတို့ မသိကြ ချေ။ သူတို့ တောအုပ်အလယ်သို့ ရောက်လျှင် ခိုးသူကြီး သုံးယောက်သည် ပုန်းခိုရာမှ ထွက်လာ၍ ဓားပြ ခြိမ်းခြောက်ကာ ပါသမျှ ရွှေ ငွေ ပစ္စည်း တို့ကို ထုတ်ပေးရန် တောင်းဆိုလေသည်။ အထည်သည်တို့မှာ လက်နက် တစ်စုံတစ်ရာမပါ။ ထို့ကြောင့် သူတို့က လူများစုပင် ဖြစ်သော်လည်း အရှုံးပေးရကာ ပါသမျှ ငွေအိတ်များကို ခိုးသူတို့အား ပေးလိုက်ရလေ၏။ ခို သူတို့ကား ငွေအိတ်များကိုရရုံနှင့် မကျေနပ်ကြ။ အင်္ကျီ အဝတ်အစား များကိုပါ ချွတ်ယူပြီးလျှင် ဗြက်တစ်ထွာ အနံတစ်တောင်မျှရှိသော နံငယ်ပိုင်း ကိုသာလျှင် တစ်ယောက်တစ်ထည် အရှက်လုံရုံပတ်ရန် ပေးလေသည်။\n\nလက်နက် တစ်စုံတစ်ရာပါမလာသော အထည်သည်များကို ခြိမ်း ခြောက် လုယက်နိုင်သည့်အတွက် ခိုးသူတို့သည် သွေးကြီး မွေးကြီး ဖြစ်လာ ကြသည်။ သူတို့၏ ဓားလက်နက်များကို ကြောက်လန့်၍ ခိုက်ခိုက်တုန် နေသော အထည်သည်များ ရှေ့တွင် ခိုးသူတို့သည် ရှင်ဘုရင်ကြီးများပမာ ထိုင်ကြပြီးလျှင် အထည်သည်များကို သီချင်းဆို၍ ကပြရမည်ဟု ခိုင်းစေ ကြပြန်လေသည်။ အထည်သည်တို့လည်း ကံဆို လေခြင်းဟု ညည် ညူကြ လေသည်။ ပါသမျှပစ္စည်းကိုလည်း ပေးလိုက်ကြရပြီး၊ နံငယ်ပိုင်းကလေး သာ ကျန်တော့သည်။ ယခုတစ်ဖန် အဆိုအက ခိုင်းပြန်သည်။\n\nသို့သော်လည်း အထည်သည် ၁ဝ ယောက်တွင် ခေါင်းဆောင်ဖြစ်သော လူသည် ပညာရှိလေသည်။ သူသည် ကြောက်ရွံ့၍ မေ့မေ့လျော့လျော့ ငေးငေးမောမော မနေ။ သူတို့၏ အဖြစ်အပျက်ကို စဉ်းစားဆင်ခြင်သည်။ သူတို့ပစ္စည်းများကို ပေးလိုက်ရပြီ။ ယခု ဆိုရ ကရဦးမည်။ ခိုးသူများသည် ရှင်ဘုရင်ကြီးများပမာ ထိုင်နေကြသည်။ ဤအချက်များကို စဉ်းစားဆင်ခြင် ရာတွင် ခို သူများသည် ဓားလက်နက်များကို မြေကြီးပေါ်တွင် စုပုံထား သည်ကို သူသတိပြုမိသည်။ ထိုအခါ သူသည် ခေါင်းဆောင်၍ လက်မြှောက် ကာ ကပြီးလျှင် သီချင်းမှာ\n\n“တို့အိတ်ထဲမှာ ငွေတစ်ဆယ် အထည်သည်မှာ ပိတ်သုံးအုပ် တစ်အုပ်သုံးကျပ် ဝယ်ပါလေ တစ်ကျပ် ကျန်ပါသေး။ တူ တေ နေ့တေး တေ နေ့တေး” သူက ဆိုပြသောအခါ ကျန်သောအထည်သည်များက လိုက်၍ဆိုကြ သည်။\n\nပထမတွင် သီချင်း၏ အဓိပ္ပာယ်ကို သူတို့ နားမလည်ကြ။ သူတို့ ခေါင်းဆောင်သည် ကြောက်လန့်၍ ရူ သွားသောကြောင့် ဆိုမိဆိုရာကို ဆိုသည်ဟု ထင်ကြသည်။ သို့သော်လည်း သုံးကြိမ် လေးကြိမ်လောက် ဆိုမိကြသောအခါ အဓိပ္ပာယ် နားလည်လာကြသဖြင့် သူတို့ ၁၀ ယောက် သည် သုံးယောက်စီ သုံးယောက်စီ အစုခွဲလိုက်ကြသည်။ ကရင်း ခုန်ရင်း သီချင်းဆိုရင် နှင့် ငေးနေသော ခိုးသူသုံးဦးအနားသို့ ကပ်သွားကြသည်။ သူတို့၏ ခေါင်းဆောင်က “တူ တေ နေ့တေး တေ နေ့တေ”ဟု ဆိုလျက် မျက်စပစ်လိုက်သည်နှင့် တစ်ပြိုင်နက် ခိုးသူ တစ်ယောက် တစ်ယောက်ကို သူတို့က သုံးယောက် သုံးယောက်စီ ဝိုင်းဖမ်းကာ ချုပ်လိုက်ကြလေတော့ သည်။ ထိုအခါ ခေါင်းဆောင်အထည်သည်ကြီးသည် ခြောက်တောင်လောက် ရှိသော စောင်ကြီးကို အလျားလိုက် သုံးခုဆုတ်ကာ ခိုးသူများကို ဝက်တုပ် သကဲ့သို့ ခြေလက်တို့ကို နာနာကြီး တုပ်လိုက်လေသည်။ မလှုပ်နိုင်သော အခါ ဆန်အိတ်များပမာ မြေပေါ်တွင် လှိမ့်၍ တွန်းလိုက်သေးသည်။\n\nထို့နောက် အထည်သည်များသည် မိမိတို့၏ ပစ္စည်းများကို သိမ်းယူ ကာ ခိုးသူတို့၏ ဓားလက်နက်များကိုလည်း ကောက်ယူလျက် ရွာသို့ပြန်သွာ ကြလေသည်။ အိမ်သူအိမ်သာ မိတ်ဆွေများနှင့် တွေ့၍ စကားစပ်မိသော အခါ သူတို့သည် ခိုးသူများအကြောင်းကို ပြောပြ၍ ရယ်ကြ မောကြလေ သတည်း။\n\n[ အိန္ဒိယရှေးဟောင်းပုံပြင် ။ ။ သြဂုတ်၊ ၁၉၅၉ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 31,
      "category_id": 1,
      "title": "သူခိုး သူတော်ကောင်း",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးရှေးတုန်းက မင်းသားတစ်ပါးဟာ ကုန်သည်သား တစ်ယောက်၊ ပညာရှိသား တစ်ယောက်နဲ့ အပေါင်းအသင်းလုပ်သတဲ့။ သူတို့ သုံးယောက် သားဟာ အပျော်အပါးနဲ့ အချိန်ကုန်ကြသတဲ့။ အားအားရှိတိုင်း ဥယျာဉ်တွေ၊ ပန်းခြံတွေ၊ ပွဲလမ်းသဘင်တွေမှာ ကစားကြ၊ ပျော်ကြ၊ ပါ ကြ၊ နောက်ကြ၊ ပြောင်ကြ လုပ်နေတာပဲတဲ့။ မင်းသားဆိုတာကလဲ မင်းသားတို့ တတ်အပ်တဲ့ လေးအတတ်၊ မြားအတတ်၊ ဆင်အတတ်၊ မြင်းအတတ်ကို လေ့လာ သင်ကြားမှု မရှိဘူးတဲ့။ ကုန်သည်သားကလဲ ရောင်းမယ်၊ ဝယ်မယ်၊ ပွဲစာ လုပ်မယ်၊ ငွေရှာမယ် တစ်ခါမှ မစဉ်းစားဘူးတဲ့။ ပညာရှိသားကလဲ စာပေ လိုက်စားမယ်၊ ဂဏန်းတွက်မယ်၊ ရေးသားစီကုံးမယ်လို့ ဘယ်တော့မှ မကြိုးစားဘူးတဲ့။ ဒီတော့ မင်းသားကို မင်းကြီးက ဆူတာပေါ့။ ကုန်သည် သားကို ကုန်သည်က ကြိမ်းတာပေါ့။ ပညာရှိသာ ကို ပညာရှိက အပြစ်တင် တာပေါ့၊ အဲဒီတော့ သူတို့သုံးယောက်ဟာ တိုင်ပင်ကြပြီး ထွက်ပြေးကြပါ လေရောတဲ့။\n\nလမ်းခရီ ရောက်တော့ “ကဲ၊ ဘယ်တိုင် ဘယ်ပြည်သွားပြီး ဘာလုပ်ကြ ရင် ကောင်းမလဲ”လို့ တိုင်ပင်ကြတဲ့အခါ ကုန်သည်သားက ပြောသတဲ့။\n“လောကမှာ ငွေမရှိရင် ဘာမှလုပ်လို့မရဘူး၊ ငွေရှိရင် ကြံတိုင်းအောင်တာပဲ၊ ဒီတော့ တို့တစ်တွေ ပတ္တမြားတောင်ကို သွားပြီး ပြည်တန်ပတ္တမြားရှာရင် မကောင်းဘူးလား”လို့ ပြောသတဲ့။ အဲဒီအကြံကို သူတို့ သဘောကျသတဲ့။ ပတ္တမြား တောင်ကို သွားကြတာပေါ့။\n\nတောင်ကိုရောက်လို တစ်ယောက်တစ်ကွဲစီလိုက်ရှာကြတော့ သူတို့က က အင်မတန် ကောင်းတဲ့အတွက် တစ်ယောက်ကို ပြည်တန်ပတ္တမြား တစ်လုံးစီ ရကြသတဲ့။ ဒါပေမယ့် ပတ္တမြားတောင်သွားတဲ့ တောလမ်းခရီးမှာ သူခို တွေ၊ ဓားပြတွေ၊ တောပုန်းတွေက အင်မတန် ပေါပါတယ်။ ပတ္တမြားရှာ လာတဲ့ လူတွေကို အပြန်လမ်းက ဖမ်းဖမ်းပြီး လုကြ၊ တိုက်ကြ၊ သတ်ဖြတ် ကြသတဲ့။ အဲဒါကြောင့် မင်းသားနဲ့ အဖော်နှစ်ယောက်ဟာ ဘာလုပ်ရမှန်း မသိဘူးပေါ့။ နောက်တော့မှ ကုန်သည်သားက အကြံပေးသတဲ့။ “ကဲ၊ ဒီပတ္တမြာ တွေကို ဝမ်းထဲမျိုသွားရရင် ဘယ်သူမှ ရှာလို့တွေ့မှာ မဟုတ်ပါဘူး၊ မျိုသွားကြရအောင်”လို့ အကြံပေးသတဲ့။\n\nအဲဒီအကြအတိုင်း ညစာစားတဲ့အခါ ထမင် ဖြူထဲမှာ ပတ္တမြားထည့်ပြီး မျိုချလိုက်ကြတာပေါ့လေ။ ဒါပေမယ့် တောင်စောင်းမှာ ပုန်းခိုပြီ ချောင်းနေတဲ့ သူခိုးတစ်ယောက်က သူတို့ ပတ္တမြာ မျိုတာကို မြင်သွားတာကို ။ မြင်တော့ အကြံရသတဲ့။ “ဒီလူတွေနဲ့ အပေါင်းအသင်းလုပ်ပြီး ဒီတောင်က သွားမယ်၊ လမ် မှာ သူတို့ မောပန်းလို့ အိပ်ပျော်တဲ့အခါ ဝမ်းကိုဖောက်ပြီး ပတ္တမြား တွေကို အပိုင်စီးမယ်”လို့ အကြံရသတဲ့။\n\nဒီလို အကြံရတယ်ဆိုရင်ပဲ သူခိုးဟာ တောင်စောင်းကဆင်းပြီး မိတ်ဆွေဖွဲ့တာပေါ့။ “အရှင်တို့၊ ကျွန်တော်တစ်ယောက်တည်း ဒီတော ဒီတောင်ကို ဖြတ် မသွားရဲတဲ့အတွက် အရှင်တို့နဲ့ အတူလိုက်ပါရစေ”လို့ မျက်နှာသေလေးနဲ့ တောင်းပန်သတဲ့။ မင်းသားတို့ သုံးယောက်ကလဲ အကောင်းမှတ်ပြီး သူ့ကို လက်ခံလိုက်ကြတာပေါ့လေ။\n\nပတ္တမြာ တောင် တောလမ်းနံဘေးမှာ ခိုးသူရွာတစ်ခုရှိသတဲ့။ ခရီးသည် တွေက အဲဒီရွာကို ဖြတ်သွားရင် ခိုးသူကြီးအိမ်မှာ လှောင်အိမ်နဲ့မွေးထားတဲ့ ငှက်ကြီးတစ်ကောင်က သီချင်းဆိုသတဲ့။ ခိုးသူကြီးက အဲဒီ ငှက်ကြီးဆိုတဲ့ သီချင်းကို နားလည်သတဲ့။ အဓိပ္ပာယ် ကောက်တတ်သတဲ့။ မင်းသားနဲ့ အဖော်သုံးယောက်ဟာ အဲဒီရွာထဲကို ရောက်လာတော့ ငှက်ကြီးက ထုံးစံ အတိုင်း သီချင်းဆိုတာပေါ့။ ဒီတော့ ခိုးသူကြီးက “ဟောဒီ ခရီးသည်တွေမှာ ပတ္တမြားတွေပါလာတယ်၊ ဖမ်းကြ၊ ဆီးကြ”လို့ လက်အောက် ငယ်သားတွေ ကို အမိန့်ပေးတာပေါ့။ ဖမ်းလို့မိတော့ တစ်ကိုယ်လုံး လှန်လှောပြီး ရှာသတဲ့။ ဒါပေမယ့် ဘာကိုမှ မတွေ့ ရဘူးတဲ့။ ဒီတော့ မင်းသားတို့လေးယောက်ကို လွှတ်လိုက်တာပေါ့။ အဲဒီအခါ ငှက်ကြီးက ရှေးကလိုပဲ သီချင်းဆိုပြန်သတဲ့။ ခိုးသူကြီးလဲ မင်းသားတို့ကို ဖမ်းပြီး ရှာကြပြန်သတဲ့။ ဒါပေမယ့် ဘာမှ မတွေ့ ရလို့ ပြန်လွှတ်လိုက်ပြန်သတဲ့။ ငှက်ကြီးကလဲ ရှေးကလိုပဲ သီချင်းဆို ပြန်တာပေါ့။ ဒီတော့ ခိုးသူကြီးက တွေးသတဲ့။ “ဒီငှက်ကြီးဟာ ဘယ်အခါမှ မဟုတ်တာကို မပြောဘူး၊ ဒီတစ်ခါလဲ သူပြောတာ မှန်မှာပဲ၊ လူတွေကို ပြန်ဖမ်းရရင် ကောင်းမယ်”လို့ တွေးပြီး ဖမ်းပြန်တာပေါ့လေ။ မိလာတဲ့အခါ ကျတော့ လက်ပြန်ကြိုး တုပ်ထားပြီး “ဟေ့ လူတို့၊ မင်းတို့ကိုယ်ပေါ်မှာတော့ ဘာအဖိုးတန်တာကိုမှ မတွေ့ရဘူး၊ ဒါပေမယ့် ဝမ်းထဲမှာ ပတ္တမြားတွေ ရှိတာတော့ အမှန်ပဲ၊ ဒီတော့ ဟောဒီတောင်စွယ်မှာ နေကွယ်ရင် မင်းတို့ ဝမ်းကို ဟောဒီဓားနဲ့ခွဲပြီး ပတ္တမြားကို ယူရလိမ့်မယ်၊ ကောင်းကောင်း မှတ်ထားကြ”လို့ ပြောပြီး တခြားကို ထွက်သွားသတဲ့။\n\nအဲဒီအခါ မင်းသားတို့နဲ့အတူတူကပ်ပြီး လိုက်တာတဲ့သူခိုးက စဉ်းစား သတဲ့။ “အင် ၊ သူတို့ဝမ်းကို အရင်ခွဲရင် ပတ္တမြားတွေ့မှာ အမှန်ပဲ၊ တွေ့ ့ရင် ငါ့ဝမ်းကို ခွဲမှာ မုချပဲ၊ ဒါပေမယ့် ငါ့ဝမ်းကို အရင်ခွဲရင်တော့ ပတ္တမြာ တွေ့မှာ မဟုတ်ဘူး၊ မတွေ့ ရင်တော့ သူတို့ကို လွှတ်လိုက်မှာပဲ၊ ဘယ်လိုပဲဖြစ်ဖြစ်ငါတော့ သေရမှာအမှန်ပဲ၊ ဒီတော့ သေခါနီး စိတ်ကောင်းထားရင် နတ်သား ကြီး ဖြစ်လိမ့်မယ်ဆိုတဲ့ ပညာရှိစကားလို ငါလဲ စိတ်ကောင် ထားမှပဲ”လို့ စဉ်းစားသတဲ့။\n\nအချိန်ကျတော့ ခိုးသူကြီးလဲ ဓားကို တဝင့်ဝင့်နဲ့ လာတာပေါ့လေ။ တောင်စွယ်မှာ ကွယ်တော့မယ့် နေရောင်ထဲမှာ ဓားကြီးဟာ တလက်လက်နဲ့။ ဒါပေမယ့် သူခိုးဟာ အရဲတင်းပြီး “အို ခိုးသူကြီး၊ ကျွန်တော့်မိတ်ဆွေများရဲ့ ဝမ်းကိုခွဲတာ ကျွန်တော် မကြည့်ရက်ပါဘူး၊ ဒါကြောင့် ကျွန်တော့်ဝမ်းကို ပထမခွဲပါ”လို့ တောင်းပန်သတဲ့။ ခိုးသူကြီးကလဲ သဘောတူတာနဲ့ သူခိုးရဲ့ ဝမ်းကို ခွဲပြီး ရှာတာပေါ့။ အူထဲမှာ ရှာ၊ အသည်း ထဲမှာ ရှာ၊ နှလုံးသားထဲမှာ ရှာ၊ နေရာတကာ ရှာတာပဲ၊ ဒါပေမယ့် ပတ္တမြားကို မတွေ့ဘူးတဲ့။ ရှိမှ မရှိပဲကို ။ ဒီတော့မှ ခိုးသူကြီးက “အင်း၊ ငါလဲ ငှက်မိုက်စကားကို ယုံစားမိ လို့ သူများအသက် ကို သတ်မိပြီ၊ ကျန်လူတွေဝမ်းထဲမှာ ပတ္တမြာ ရှိမှာတော့ မဟုတ်ပါဘူး”လို နောင်တတရားရပြီး မင်းသား၊ ကုန်သည်သား၊ ပညာရှိသား တို့ကို လွှတ်လိုက်သတဲ့။ အဲဒီ အသေခံသွားတဲ့ သူခိုးဟာ သူခိုးပေမယ့် သူခိုးသူတော်ကောင်းလို့ မှတ်ရတော့တာပေါ့။\n\n[ အိန္ဒိယပုံပြင် ။ ။ သြဂုတ်၊ ၁၉၆ဝ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 32,
      "category_id": 1,
      "title": "ယုန်ပညာရှိ အောင်ဇေယျ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးရှေးတုန်းက တောနက်ကြီးတစ်ခုမှာ ဆင်ဘုရင်ကြီးတစ်ပါးဟာ ဆင် အပေါင်းကို အုပ်ချုပ်ပြီး မင်းလုပ်နေသတဲ့။\n\nတစ်ခါ တော့ သူတို့နေတဲ့ တောနက်ကြီးမှာ မို အကြီးအကျယ် ခေါင်ပါ လေရောတဲ့။ မိုးခေါင်တယ်ဆိုတာ မိုးရွာချိန်မှာ မရွာဘဲ ခြောက်နေတာကို ပြောတာပေါ့။ အဲဒီတော့ အင်းတွေ၊ အိုင်တွေ၊ ရေထွက်တွေ၊ စမ်းချောင်း တွေဟာ အကုန်ခန် ကုန် သတဲ့။ ဒါကြောင့်မို့ ဆင်တွေဟာ ဆင်ဘုရင်ကြီး ရှိရာကိုလာပြီး တောင်းပန်ကြတာပေါ့။\n\n“အို ဆင်မင်းမြတ်၊ ကျွန်တော်တို့ရဲ့ သားတွေ သမီးတွေဟာ ရေငတ် ပြီး သေကြတာလည်း အတုံးအရုံ ပဲ၊ သေခါနီ ဖြစ်နေတာလည် အများအပြားပဲ၊ ရေငတ်မွတ် ခြင်းဘေးမှ ဆင်မင်းကြီး မကယ်တင်ရင် ကျွန်တော်တို့ ဆင် အပေါင်းဟာ ကောင်းကောင်းကြီး သေရပါတော့မယ်”လို့ တောင်းပန်ကြ သတဲ့။ ဒီတော့ ဆင်ဘုရင်ကြီးက လေကဲ့သို့လျင်မြန်ပေါ့ပါးတဲ့ ဆင်တွေကို ခေါ်ပြီး အရပ်ရှစ်မျက်နှာမှာ ရေရှာထွက်ရမယ်လို့ ခိုင်းလိုက်သတဲ့။\n\nအရှေ့မျက်နှာကို ထွက်သွားကြတဲ့ ဆင်တစ်စုဟာ ရသေ့ ကျောင်း သင်္ခမ်း တစ်ခုအနားမှာ ရွှေလမင်းကန်လို့ခေါ်တဲ့ ရေကန်ကြီးတစ်ခုကိုတွေ့ကြသတဲ့။ ရေကန်ကြီးဟာ ကြည်လင်အေးမြတဲ့ ရေတွေနဲ့ ပြည်လို့တဲ့။ ကြာဖက်တွေ၊ ကြာဖူးတွေ၊ ကြာပွင့်တွေ၊ ကြာခွက်တွေလည်း သိပ်ပေါတာပဲတဲ့။ ဟင်္သာငှက်၊ ကြိုးကြာ ငှက်၊ ဥဗျိုင်းငှက်၊ ကြာဖက်နင်းငှက်၊ တင်ကျီးငှက်ဆိုတဲ့ ရေကျေး ရေငှက်တွေ ကလည်း ကူးကြ၊ ခတ်ကြ၊ ပျံကြ၊ လွှားကြနဲ့ ပျော်စရာ ကြီးပဲတဲ့။ လေပြည်ကလေး တိုက်ခတ်လာရင်လဲ လှိုင်းဂယက်ကလေးတွေက တဖျပ်ဖျပ်နဲ့ ကမ်းပါးကို ရိုက်ခတ်ကြသတဲ့။ ကန်ပေါင်ရိုးက သစ်ကြီး ဝါးကြီး တွေကလည်း အပေါ်က မိုးနေလိုက်တာ နေပြောက်တောင် မထိုးနိုင်လောက် အောင်ပဲတဲ့။\n\nအဲဒီ ကန်ကြီးကိုတွေ့ရတော့ ဆင်တွေဟာ ဆင်ဘုရင်ကြီးကို ပြောပြ ရအောင်ဆိုပြီး တစ်ခါတည်း ပြေးကြပါလေရောတဲ့။\n\nအဲဒီသတင်းကို ဆင်ဘုရင်ကြီးကြားတော့ ဆင်အပေါင်းခြံရံပြီး ကန်ကြီးရှိရာကို ချီတက်ကြတာပေါ့။ ကန်ကြီးကို မြင်တယ်ဆိုရင်ပဲ ရေငတ် နေတဲ့ ဆင်တွေဟာ သူ ့ထက်ငါ အရင်ဦးအောင် ပြေးတဲ့ပြီး ရေကန်ထဲကို ကျွမ်း ထိုး ဆင် ကြသတဲ့။ သူတို့ ပြေးကြ၊ လွှားကြ၊ တိုးကြ၊ ဝှေ့ကြတော့ကာ ရွှေလမင်း ကန်ပေါင်ရိုးမှာနေကြတဲ့ ယုန်ကလေး တွေဟာ ဆင်တွေရဲ့ ဖဝါ အောက်မှာ ခေါင်းပြားသူက ပြား၊ ခါးကျိုး၊ သူက ကျိုး၊ ခြေပြတ်သူက ပြတ်၊ လက်ပြတ်သူက ပြတ် အတိဒုက္ခရောက်ကြတာပေါ့။ ဆင်တွေကတော့ ရေကန်ထဲမှာ ထင်သလိုပျော်ပါးပြီ. အချိန်တန်တော့ အိမ်ပြန်သွားကြသတဲ့။ အဲဒီအခါမှာ မသေလို့ကျန်ခဲ့တဲ့ ယုန်တွေဟာ အစည်းအဝေးခေါ်ပြီး “ကဲ၊ ရဲဘော်တို့၊ ဘာလုပ်ကြမလဲ၊ ဘယ်လိုကြံကြမလဲ၊ အတန်ကြာရင် ဒီသတ္တဝါတွေ ပြန်လာကြလိမ့်ဦ မှာတော့ မုချပဲ”လို့ ပြောကြဆိုကြသတဲ့။ ဒီတော့ အောင်ဇေယျ ခေါ်တဲ့ ယုန်တစ်ကောင်က သူတို့ ယုန်မျိုးတွေမှာ သားသေ၊ သမီးသေ၊ လင်သေ၊ မယားသေဖြစ်ပြီး ဒုက္ခကြီးစွာ ရောက်နေတာကို မကြည့်ရက်နိုင်တဲ့အတွက် လူစွမ်းကောင်း အာဇာနည်လုပ်ပြီး “အို ယုန်အပေါင်းတို့၊ ဒီ ဆင်သတ္တဝါတွေကို နောက် တစ်ကြိမ် မလာစေရပါဘူး၊ စိတ်ချပါ၊ ကျွန်ုပ် သွားပြီး တားမြစ်ပါ့မယ်”လို့ ကတိပေးသတဲ့။\n\nနောက်တော့ အောင်ဇေယျလည်း သူ ့ကတိအတိုင်း ဆင်တွေနေတဲ့ တောအုပ်ကို သွားတာပေါ့။ ဆင်ဘုရင်ကြီးခေါင်းဆောင်တဲ့ ဆင်အုပ်ကြီးလည်း နားရွက်တခတ်ခတ်နဲ့ ရွှေလမင်းကန်ကို လာဖို့တာစူနေကြပြီတဲ့။ ဆင်ဘုရင် ကြီးကလဲ ငုရွှေဝါပန်းတွေ ခင်းပြီး လုပ်ထားတဲ့ အိပ်ရာက ထလာတာမို့ သူ့ ကိုယ်မှာ ပန်းဝတ်မှုန်တွေဟာ အပြောက် အပြောက် ကပ်လို့တဲ့။ လျှပ်စစ် နွယ်တွေ ပြက်နေတဲ့ မိုးသာ တိမ်တိုက်ကြီးနဲ့ တူတယ်ဆိုပဲ။ သူ ဟီးလိုက်တဲ့ အသံကလည်း မိုးခြိမ်းသံလို တစ်တောလုံ ဟိန်းသွားတာပဲတဲ့။ သူ ့အစွယ် နှစ်ချောင်းကလည်း ပျားရည် အရောင်ရှိသတဲ့။ သူ ့နာ ထင်က မုန်ရည်တွေ ယိုနေလို့ မုန်ရည်နံ့သင်းတာနဲ့ပျာ တွေကလည်း တဒီးဒီ နဲ့ ပျံဝဲနေကြသတဲ့။ ဆင်ဘုရင်ကြီးကို မြင်ရတော့ အောင်ဇေယျဟာ အတော်ကြောက်လန့် တုန်လှုပ်သွားတာပေါ့။ ဒါပေမယ့် စိတ်မလျှော့ဘူ ။ ကျောက်တောင်ကမ်းပါး\nကြီး တစ်ခုအပေါ်ကို ပြေးတက်ပြီး အထက်ကနေ စကားဆိုသတဲ့။ “အို၊ ဆင်အပေါင်းတို့ရဲ့ အရှင်ဘုရင်မင်းကြီး ၊ ကျန်းခံ့သာလို့ မာတော် မူပါရဲ့လား”လို့ နှုတ်ခွန်းဆက်ရင်း စကားဆိုသတဲ့။ ဒီတော့ ဆင်ကြီးက အသံလာရာကို လှည့်ပြီး “အသင် ဘယ်သူလဲ”လို့ မေးသတဲ့။ “ကျွန်ုပ်ဟာ သံတမန်ကြီး ဖြစ်ပါတယ်” လို့ အောင်ဇေယျက ဖြေသတဲ့။ “ဘယ်တိုင်း ပြည်က ဘယ်မင်းရဲ့ သံကြီး တမန်ကြီးပါလဲ”လို့ ဆင်ကြီးက မေးသတဲ့။ “မိုးပေါ်က ရွှေလမင် ကြီးရဲ့ သံကြီး တမန်ကြီး ဖြစ်ပါတယ်”လို့ အောင်ဇေယျ က ဖြေသတဲ့။ “ဒီလိုဖြစ်ရင် အသင့်ရဲ့ ကိစ္စကို ပြောပါ”လို့ ဆင်ကြီးက ပြောတော့ အောင်ဇေယျက ပြောတာပေါ့။\n\n“အို၊ ဆင်ဘုရင်ကြီး၊ ကျွန်ုပ်တို့ ယုန်မျိုးဟာ ရွှေလမင်းရဲ့ အမျိုးအနွယ် ဖြစ်ပါတယ်၊ ရွှေလမင်းရဲ့အထဲမှာ ယုန်ရုပ်ဆိုတာကို အသင်ဘုရင်ကြီး မသိပါဘူးလား ၊ ယခု ဆင်ဘုရင်ကြီးတို့တတွေ ရွှေလမင်းကန်မှာ ရေကစား ကြလို့ ယုန်အများ သေကြေပျက်စီးတဲ့အတွက် ရွှေလမင်းဟာ အလွန် အမျက်ထွက်နေပါတယ်၊ နောက်တစ်ကြိမ် အသင်ဘုရင်ကြီးတို့ ရေကန်ကို လာရင် အပြစ်ဒဏ် ကြီးစွာပေးမယ်လို့ ရွှေလမင်းက ကျွန်ုပ်ကို စေလွှတ်ပြီး အပြောခိုင်းလို့ ကျွန်ုပ်ဟာ ရွှေလမင်းရဲ့ သံတမန်ကြီးအဖြစ်နဲ့ အသင် ဆင်ဘုရင်ကြီး တို့ဆီကို ရောက်လာရပါတယ်”လို့ အောင်ဇေယျကပြောသတဲ့။ ဒီစကားကိုကြားတော့ ဆင်ကြီးလည်း ကြောက်သွားတာပေါ့။ “အို ယုန်သူငယ်၊ နောက်တစ်ခါ ရေကန်ကို ကျွန်ုပ်တို့ မလာပါဘူး၊ ရွှေလမင်းကို တောင်းပန်ပေးပါ” လို့ ဆင်ဘုရင်ကြီးက ပြောသတဲ့။\n\nဒီတော့ အောင်ဇေယျက “ကောင်းပြီ ဆင်ကြီး ၊ ကျွန်ုပ်နောက်ကို လိုက်ခဲ့ ပါ” ဆိုပြီး ညအချိန် လသာသာမှာ ဆင်ဘုရင်ကြီးကို ရွှေလမင်းကန်ရှိရာ ခေါ်သွားသတဲ့။ ကန်ကိုရောက်တော့ ကန်ရေပြင်မှာ လပြည့်ဝန် ရဲ့အရိပ်ကြီး ကို ဝင်းဝင်းကြီး မြင်ရတာပေါ့။ ဂြိုဟ်တွေ၊ နက္ခတ်တွေ၊ တာရာတွေ ခြံရံပြီး လပြည့်ဝန်းကြီးဟာ အင်မတန် ကျက်သရေရှိသတဲ့။ အဲဒီအခါ ဆင်ကြီးဟာ ပိုပြီး ကြောက်လာတာပေါ့။ “ကျွန်ုပ်ကိုယ်ကို သန့်ရှင် အောင် ဆေးကြောပြီး ရွှေလမင် ကို ကန်တော့ပါတယ်”လို့ ပြောပြောဆိုဆိုနဲ့ နှာမောင်းကြီးကို ရေစုပ်ဖို့ ရေထဲချလိုက်သတဲ့။ ဒီတော့ ရေပြင်က လှုပ်သွားပြီး လပြည်ဝန် ကြီးရဲ့အရိပ်ဟာလည်း စိတ်ဆိုးသလို တဖျပ်ဖျပ်လှုပ်လာ တာပေါ့။ လဝန်းတစ်ခုကနေပြီး လဝန်းတွေ အများကြီးလဲ ဖြစ်သွားသတဲ့။ ဒီတော့ ယုန်ကလေးက နောက်ဆုတ်ပြေးတဲ့ပြီး “ခက်ကပြီ ဆင်ကြီး၊ ခက်ကပြီ၊ အသင်က ရေကိုထိတာနဲ့ တစ်ပြိုင်နက် ရွှေလမင်းဟာ ဒေါသအမျက် ချောင် ချောင်းထွက်တော့တာပေါ့၊ ကဲ ကြာကြာ မဆိုင်းနဲ့ တောင်းပန် ကန်တော့ပြီး ပြန်ပြေးပေတော့”လို့ ခြောက်တော့တာပေါ့။ ဆင်ဘုရင်ကြီးလည်း ကိုယ်ခန္ဓာကသာကြီး ပြီး ဉာဏ်က မကြီးလေတော့\n\nအောင်ဇေယျရဲ့ စကားကို အဟုတ်မှတ်ပြီး ရေကန်စပ်မှာ ဒူးကိုထောက် ခေါင်းကိုညွတ်ပြီး ကန်တော့ရှာသတဲ့။ ကန်တော့လို့လည်းပြီးရော ကတိုက် ကရိုက်နဲ့ ချုံတွေကို တိုးပြီး ပြန်ပြေးပါလေရောတဲ့။ ယုန်ကလေး အောင်ဇေယျ ကတော့ ကန်စပ်မှာ ထိုင်တဲ့ပြီး နားရွက်ကလေးတလှုပ်လှုပ်နဲ့ ရယ်ရင်း ကျန်ခဲ့လေသတဲ့။\n\n[ အိန္ဒိယပုံပြင် ။ ။ ဇွန်၊ ၁၉၆၁ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 33,
      "category_id": 1,
      "title": "တစ်ကိုယ်ကောင်းနိုင်သော ဘီလူးကြီး",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ညနေတိုင်း ညနေတိုင်း ကျောင်းသူ ကျောင်းသားကလေးတို့သည် ကျောင်းမှ အပြန်တွင် ဘီလူးကြီး၏ ဥယျာဉ်သို့သွား၍ ကစားလေ့ရှိကြသည်။ ဥယျာဉ်တွင်း၌ နူ ညံ့စိမ်းမြသော မြက်များပေါက်နေ၍ အလွန်လှပ\n\nကျယ်ဝန်းလေသည်။ မြက်ခင်းထဲတွင် ဟိုတစ်ကွက် သည်တစ်ကွက်နှင့် လှပသော ပန်းကလေးများသည် ကြယ်ပွင့်ကလေးမျာ ပမာ ပွင့်နေကြသည်။ မက်မန်းပင် တစ်ဆယ့်နှစ်ပင်တို့လည်း နွေဦးပေါက်တွင် နူးညံ့သော ပန်းရောင် ပုလဲရောင်ပန်းများဖြင့် ပွင့်ကြ၍ သရဒရာသီတွင် သီးကြသည်။ သစ်ပင်များပေါ်တွင် နား၍ ငှက်ကလေးများသည် သာယာကြည်နူးဖွယ်ရာ သီဆို ကြွေးကြော်ကြသောကြောင့် ကလေးများသည် ကစာ ရပ်ကာ နာ စိုက် ထောင်တတ်ကြသည်။ “ဥယျာဉ်ထဲမှာ ငါတို့ သိပ်ပျော်တာပဲ” ဟုလည်း ကလေးများ ပြောကြသည်။\n\n၄\n\nတစ်နေ့သောအခါ ဘီလူးကြီး ခရီးသွားရာမှ ပြန်လာသည်။ သူသည် အခြား ဘီလူးကြီးတစ်ဦးထံသို့ အလည်သွား၍ ခုနစ်နှစ်ကြာသောအခါ သူ ့မှာ ပြောစရာ စကားကုန်ပြီဖြစ်၍ သူ ့ရဲတိုက်သို့ ပြန်လာခဲ့ခြင်းဖြစ် သည်။ ဥယျာဉ်ထဲသို့ ရောက်သောအခါ ကလေးများကစားနေသည်ကို သူ မြင်သည်။\n\n“မင်းတို့ ဘာလုပ်နေကြသလဲ”ဟု သူက အသံကြိမ်းကြီးဖြင့်မေးရာ ကလေးများ ထွက်ပြေးကြသည်။\n\n“သည်ဟာ ငါ့ဥယျာဉ်ဆိုတာ လူတိုင်းသိတယ်၊ ငါကလွဲရင် ဘယ်သူမှ မလာရဘူး”ဟု ဘီလူးကြီးကပြောပြီး ဥယျာဉ်ကိုပတ်ကာ အုတ်တံတိုင်းကြီး ခတ်၍ ကြော်ငြာတစ်ခုကိုလည်း ရေးထားသည်။\n\nဖြတ်သန်း သွားလာသူတို့ကို တရားစွဲဆိုမည်။\n\nဘီလူးကြီးသည် အလွန်တစ်ကိုယ်ကောင်းနိုင်သည်။ ယခုအခါ သနား စရာကောင်းသော ကလေးတို့မှာ ကစားရန် နေရာ မရှိတော့ပြီ။ သူတို့သည် လမ်းပေါ်မှာ ကစားကြည့်ကြသည်။ သို့သော် လမ်းမှာ အလွန်ဖုန်ထူ၍ ကျောက်ခဲများစူးသောကြောင့် သူတို့သည်မကြိုက် ကြ။ သူတို့သည် ကျောင်းဆင်းသောအခါ အုတ်တံတိုင်းကို ပတ်ချာလှည့် လျှောက်၍ ဥယျာဉ်ထဲ၌ ကစားခဲ့ရသည့် အကြောင်းကို ပြောလေ့ရှိကြသည်။ “ဥယျာဉ်ထဲမှာ ငါတို့ သိပ်ပျော်ကြတာပဲ”ဟု တစ်ယောက်ကို တစ်ယောက် ပြောကြသည်။\n\nထို့နောက် နွေဦးပေါက်လေသည်။ တစ်နယ်လုံ တွင် ပန်းများပွင့်ကြ၍ ငှက်ကလေးများ မြူးပျော်ကြသည်။ တစ်ကိုယ်ကောင်းနိုင်သော ဘီလူးကြီး၏ ဥယျာဉ်သာလျှင် နွေဦးမပေါက်ဘဲ ဟေမန္တ ဆောင် ရာသီ ရှိနေလေသည်။ ဥယျာဉ်ထဲ၌ ကလေးများမရှိတော့သဖြင့် ငှက်များ တေးမဆိုကြတော့။ ပန်းများလည်း မပွင့်ကြတော့။ တစ်ခါသော် ပန်းကလေးတစ်ပွင့်သည် မြက်ထဲမှ ခေါင်းပြူ၍ထွက်လာသည်။ သို့သော် ကြော်ငြာကြီးကို မြင်ရသော အခါ ကလေးများအတွက် ဝမ်းနည်းလှသောကြောင့် မြေကြီးထဲသို့ ပြန်ဝင် သွားပြီးလျှင် အိပ်မြဲ အိပ်ပြန်လေသည်။ ဥယျာဉ်ထဲ၌ မွေ့လျော်နေသူတို့မှာကား နှင်းပွင့်နှင့် နှင်းခဲများသာ ဖြစ်ကြသည်။ “ဤဥယျာဉ်ကို နွေဦး သည် မေ့သွားပြီ၊ ထို့ကြောင့် ငါတို့သည် ဤအရပ်၌ တစ်နှစ်ပတ်လုံး နေကြမည်” ဟု သူတို့ ကြွေးကြော်ကြသည်။ နှင်းပွင့်သည် မြက်များကို သူ၏ ထူလှသော စောင်ဖြူကြီးဖြင့် လွှမ်းခြုံထားသည်။ သစ်ပင်များကို ငွေရောင်တောက်အောင် ရေးခြယ်ထားသည်။ ထို့နောက် သူတို့သည် မြောက် လေကို သူတို့နှင့်အတူလာနေရန် ဖိတ်ခေါ်၍ မြောက်လေလည်း လာလေ သည်။ မြောက်လေသည် သားမွေးကိုခြုံ၍ ဥယျာဉ်ထဲတွင် တစ်နေ့လုံး ဆူညံစွာမြည်ဟည် ပြီးလျှင် မီးဖိုခေါင်း တိုင် ပြွန်များကို တိုက်ခတ်ပစ်ချသည်။ “ဤအရပ်သည် ပျော်ဖွယ်ကောင်းသော အရပ်ဖြစ်သည်၊ မိုးသီးကိုလည်း အလည် ခေါ်ရလျှင် ကောင်းမည်”ဟု သူက ပြောသည်။ ထို့ကြောင့် မိုးသီး အလည်လာသည်။ နေ့တိုင်း နေ့တိုင်း မိုးသီးသည် သုံးနာရီ၊ သုံးနာရီကြာမျှ ရဲတိုက်ကြီး ခေါင်မိုးပေါ်တွင် တဖြောင်းဖြောင် ကျရာ အုတ်ကြွပ်များကျိုး ပျက် သည်။ ထို့နောက် သူသည် ဥယျာဉ်ကို လှည့်ပတ်၍ မြန်မြန်ကြီး ပြေးလေ သည်။ သူသည် အဝတ်ဖြူကို ဝတ်သည်။ သူ အသက်ရှူထုတ်လိုက်သော လေသည် ရေခဲနှင့် တူလေသည်။\n\nတစ်နေ့သောအခါ ဘီလူးကြီးသည် ရဲတိုက်ပြတင်းဝ၌ထိုင်ကာ ချမ်း အေး၍ ဖြူဖွေ သော သူ၏ ဥယျာဉ်ကြီးကိုကြည့်ကာ “သည်နှစ် နွေဦးပေါက်ခဲ လှသည်၊ ဘာကြောင့်ပါလိမ့်၊ မကြာမီ ရာသီဥတုပြောင်းလဲကောင်းပါ၏”ဟု ညည်းညူလေသည်။\n\nသို့သော် နွေဦးကာ မပေါက်။ နွေရာသီလည်း မလာ။ သရဒရာသီတွင် ဥယျာဉ်တိုင်း၌´ ရွှေပမာ သစ်သီးများမှည့်ဝင် ကြသည်။ သို့သော်လည်း ဘီလူးကြီး၏ ဥယျာဉ်၌ကား တစ်လုံးမျှ မသီး။ “ဘီလူးကြီးသည် တစ်ကိုယ် ကောင်း နိုင်လှသည်”ဟု သရဒရာသီက ဆိုလေသည်။ ထို့ကြောင့် ဥယျာဉ်တွင် ၌ ဟေမန္တ ဆောင် ရာသီ အမြဲတည်ရှိ၍ မြောက်လေ၊ မိုးသီး၊ နှင်းခဲ၊ နှင်းပွင့်တို့သည် သစ်ပင်များအကြား၌ ကခုန်မြူးတူးကြသည်။\n\nတစ်နေ့နံနက်သော် ဘီလူးကြီးသည် အိပ်ရာထဲမှ နိုးနေ၍ သာယာ သော တူရိယာသံတစ်ခုကို ကြာ သည်။ တူရိယာသံသည် သာယာငြိမ့်ညောင်း လှသောကြောင့် ဘုရင့် တူရိယာသည်များ တီးမှုတ်ကြရော့သလားဟုပင် ဘီလူးကြီး ထင်မိသည်။ သို့သော် ထိုအရာကား လင်းနက်ငှက်ကလေး သီဆိုသော သီချင်းသံမျှသာဖြစ်သည်။ တူရိယာသံကို မကြားရသည်မှာ ကြာလှပြီဖြစ်၍ လင် နက်ငှက် ကလေး၏ သီချင်းသံကိုပင် ဘီလူးကြီးသည် ကမ္ဘာပေါ်တွင် အသာယာဆုံးသော တူရိယာသံဟု ထင်မိသည်။ ထိုခဏ၌ မိုးသီးများသည် အကအခုန်ကို ရပ်ကြသည်။ မြောက်လေလည်း ကြွေးကြော် မြည်ဟည်းခြင်းကို ရပ်လိုက်လေသည်။ ပွင့်နေသော တံခါး မှလည်း အလွန် မွှေးကြူသော ရနံ့ကလေးတစ်ခုသည် ဘီလူးကြီးဆီသို့ ရောက်လာသည်။ ထိုအခါ ဘီလူးကြီးက “နွေဦးပေါက်လာပြီ ထင်သည်”ဟုဆိုကာ အိပ်ရာမှ ခုန်ထ၍ အပြင်သို့ လှမ်းကြည့်သည်။\n\nဘာကို သူ မြင်ရပါသလဲ။\n\nအလွန် အံ့သြဖွယ်ကောင် သော အခြင် အရာကို သူ မြင်ရသည်။ အုတ်တံတိုင်း အပေါက်ကလေးတစ်ခုမှ ကလေးများသည် ဥယျာဉ်ထဲသို့ တိုးဝင်လာကြ၍ သစ်ကိုင်းများပေါ်တွင် သူတို့ ထိုင်နေကြသည်။ ဘီလူးကြီး မြင်နိုင်သော သစ်ပင်ဟူသမျှတွင် ကလေးတစ်ယောက်စီ ရှိလေသည်။ သစ်ပင် များသည်လည်း ကလေးများ ပြန်လာသည့်အတွက် ဝမ်းသာလှသောကြောင့် ပင်လုံးကျွတ် ဖူ ပွင့်ကြကာ ယိမ်းကနေကြသည်။ ငှက်များလည်း ဟိုသည် လူ လာပျံသန်းကာ ပျော်ရွှင်စွာအော်မြည်နေကြ၍ ပန်းပွင့်များလည်း မြက် ကြားမှ ပေါ်ထွက်လာကာ ရယ်နေကြသည်။ ထောင်ကွေ ကလေး တစ်ခုထဲ မှတစ်ပါး ဥယျာဉ်တစ်ခုလုံးတွင် အလွန်သာယာလေသည်။ ထို့ထောင့်ကွေးကလေးထဲတွင် ဟေမန္တ ဆောင်းရာသီ ရှိနေသေးသည်။ ထောင့်ကွေး ကလေးထဲ၌ လူကလေးတစ်ယောက် ရပ်နေသည်။ သူသည် ငယ်လွန်း၍ သစ်ကိုင်းပေါ်သို့ မတက်နိုင်။ ထို့ကြောင့် သူသည် ငိုယိုကာ သစ်ပင်ကို လှည့်ပတ်နေလေသည်။ သစ်ပင်ကို နှင်းခဲ နှင်းပွင့်များ ဖုံ အုပ်ထားဆဲဖြစ်၍ မြောက်လေသည် အော်မြည်ကာ တိုက်ခတ်နေဆဲ ဖြစ်သည်။ သစ်ပင်က “တက်ပါ တက်ပါ”ဟုပြော၍ အကိုင်းများကိုညွှတ်ပေးသော်လည်း လူကလေး မှာ တက်ဖို့ရန် ငယ်လွန်းနေသည်။\n\nထိုအခြင်းအရာကိုမြင်ရသော ဘီလူးကြီး၏စိတ်မှာ ညွတ်နူး ကြေကွဲ လာသည်။ “ငါ ဘယ်လောက် တစ်ကိုယ်ကောင်းနေနိုင်သလဲ၊ နွေဦးပေါက် လာသည့် အကြောင်းရင်းကို ယခုမှ ငါသိရသည်၊ ထိုလူကလေးကို သစ်ပင် ထိပ်ဖျာ ပေါ်မှာ ငါ တင်ပေးမည်၊ ထို့နောက် တံတိုင်းကြီးကို ငါ ဖြိုလိုက် မည်၊ ထို့နောက် ငါ့ဥယျာဉ်ကို `ကလေးများ ကစားကွင် တစ်သက်လုံး ဖြစ်စေမည်”ဟု ဘီလူ ကြီး သည် သူ တစ်ကိုယ်ကောင်းနိုင်ခဲ့မိသည့်အတွက် တကယ်ပင် ဝမ်းနည်းသည်။\n\nထို့ကြောင့် သူသည် ရဲတိုက်ကြီးပေါ်မှ ဆင်းခဲ့၍ အရှေ့တံခါးကို ညင်သာစွာဖွင့်ပြီးလျှင် ဥယျာဉ်ထဲသို့ ထွက်သွားလေသည်။ သို့သော် ကလေး များသည် သူ ့ကို မြင်သောအခါ အလွန်ကြောက်ကြသည်။ ထွက်ပြေးကြ သည်။ ဥယျာဉ်ထဲတွင် ဟေမန္တ ဆောင်းဥတု ပြန်ဖြစ်လေသည်။ ထောင့်ကွေး ထဲက လူကလေးသာလျှင် ထွက်မပြေးဘဲ နေရစ်သည်။ အကြောင်းသော် ကား သူ့မှာ ငိုနေ၍ ဘီလူ ကြီးလာနေသည်ကို မမြင်ရပေ။ ဘီလူးကြီးသည် သူ့ကျောဘက်သို့ ဖြည်းညင်းစွာသွား၍ သူ့ကို ညင်သာစွာချီပြီးလျှင် သစ်ပင် ပေါ်တွင် တင်လေသည်။ ထိုခဏ၌ သစ်ပင်သည် ပန်းတို့ဖြင့် ပွင့်လာ၍ ငှက်များလည်း သစ်ပင်ပေါ်တွင် နာ ကာ သီဆိုကြသည်။ လူကလေးလည်း ဘီလူးကြီး၏ လည်ပင်းကိုဖက်ကာနမ်းလေသည်။ အခြားကလေးများသည် ဘီလူးကြီး၏ ရှေးကကဲ့သို့ မဆိုးတော့သည်ကို မြင်ရသောအခါ ပြန်လာ ကြ၍ သူတို့နှင့်အတူ နွေဦးလည်း ပါလာလေသည်။ “အို ကလေးတို့၊ ဤ ဥယျာဉ်ကား ယနေ့မှစ၍ သင်တို့၏ ဥယျာဉ်ဖြစ်ပြီ”ဟု ပြောကာ ဘီလူးကြီး သည် ပေါက်ချွန်းကြီးတစ်ခုကိုယူ၍ တံတိုင်းကြီးကို ဖြိုပစ်လိုက်သည်။ နေ့လယ်ချိန် ရွာသူရွာသားများ ဈေးသွားသောအခါ ဘီလူ ကြီးသည် ကလေးများနှင့်အတူ အလှဆုံးသော ဥယျာဉ်ကြီးထဲတွင် ကစားနေသည်ကို မြင်ကြရသည်။\n\nကလေးများ သည် ဥယျာဉ်ထဲ၌ တစ်နေ့လုံး ကစာ ကြ၍ ညချမ်းသို့ ရောက်သောအခါ ဘီလူးကြီးကို နှုတ်ဆက်ပြီးလျှင် အိမ်ကို ပြန်ကြသည်။ ထိုအခါ “ကျွန်ုပ် သစ်ပင်ပေါ်ကိုတင်ပေးရသည့် လူကလေး တစ် ယောက်ကော မမြင်ပါလား”ဟု ဘီလူးကြီးက မေးသည်။ ဘီလူ ကြီးသည် သူ ့ကိုနမ်းသွားသော လူကလေးကို အလွန်ချစ်လေသည်။\n\nထိုအခါ ကလေးများက “ကျွန်တော်တို့လည်း မသိပါ ၊ သူ ထွက်သွား ပါသည်”ဟု ပြန်ပြောကြသည်။\n\n“သူ့ကိုတွေ့လျှင် မနက်ဖြန် လာဖြစ်အောင်လာပါလို့ ပြောလိုက်ပါ”ဟု ဘီလူးကြီးက မှာလေသည်။ သို့သော် ထိုလူကလေး ဘယ်မှာနေသည်ကို လည်း မသိကြ။ သူ ့ကို ရှေးကလည်း မမြင်ဘူးပါဟု ကလေးများက ပြန်ပြောသည်။ ထို့ကြောင့် ဘီလူးကြီး အလွန်စိတ်မကောင်း ဖြစ်သည်။ ညနေတိုင်း ညနေတိုင်း ကလေးများသည် ကျောင်းလွှတ်သောအခါ ဘီလူးကြီးနှင့် လာ၍ ကစားကြသည်။ သို့သော် ဘီလူးကြီးချစ်သော လူကလေးကိုကား မမြင်ကြရတော့။ ဘီလူးကြီးသည် ကလေးများအပေါ်၌ အလွန်ကြင်နာသည်။ သို့သော်လည်း သူ၏ ပထမမိတ်ဆွေကလေ ကို တမ်းတနေ၍ သူ ့အကြောင်းကို မကြာခဏပြောလေသည်။ “သူ ့ကို ငါ တွေ့ချင်ပါဘိတော့သည်”ဟု ပြောလေ့ရှိသည်။\n\nဤသို့ဖြင့် နှစ်ပေါင်းများစွာ ကုန်ကျွမ်းသွားရာ ဘီလူးကြီးလည်း အိုမင်း မစွမ်း ဖြစ်လာသည်။ ကလေးများနှင့် အတူလည်းမကစာ နိုင်တော့ပြီ။ ထို့ကြောင့် သူသည်ပက်လက်ကုလာ ထိုင်ကြီး တစ်ခုတွင် ထိုင်ကာကလေးများ ကစားသည်ကို ကြည့်၍ ဥယျာဉ်ကိုလည်း သဘောကျနေလေသည်။ “ငါ့မှာ ပန် တွေများစွာ ရှိသည်၊ သို့သော်လည်း ကလေးများသည် အလှဆုံးသော ပန်းပွင့်ကလေးများ ဖြစ်သည်”ဟု ဘီလူးကြီး ပြောတတ်သည်။\n\nတစ်ခုသော ဟေမန္တ ဆောင်းရာသီ နံနက်ခင်းတွင်ဘီလူးကြီးသည် အဝတ်ဆင်ယင်နေခိုက် ပြတင်းမှကြည့်မိသည်။ သူသည် ပထမ ဆောင်း ရာသီကို မမုန်းတော့ပြီ။ ဆောင်းရာသီကား နွေဦးရာသီ ခဏ အိပ်ချိန်။ ပန်းပွင့်များ ခဏ အနားယူချိန်မျှဖြစ်သည်ကို သူ သိပြီ။\n\nထိုသို့ကြည့်နေခိုက် သူသည် မျက်စိကို ပွတ်ကာ သေသေချာချာကြည့် ပြန်သည်။ သူ မြင်ရသောအရာကား အံ့သြဖွယ်တစ်ခု ဖြစ်သည်။ ဥယျာဉ်၏ ထောင့်ကွေးကလေ အတွင်း၌ ဖွေးဖွေး ဖြူပွင့်နေသော သစ်တစ်ပင်ကို သူ မြင်သည်။ သစ်ကိုင် များသည် ရွှေရောင်တောက်နေ၍ ငွေသစ်သီးများသည် တွဲလဲကျနေပြီးလျှင် သစ်ပင်အောက်၌ ဘီလူးကြီးချစ်သော လူကလေး ရပ်နေသည်။\n\nဘီလူးကြီးသည် ရဲတိုက်ပေါ်မှပြေ ဆင်းလာ၍ ဥယျာဉ်ထဲသို့ ဝမ်းသာ အားရ သွားလေသည်။ ဘီလူးကြီးသည် မြက်ခင်းကိုကျော်ဖြတ်၍ လူကလေး ဆီသို့ အပြေးသွားသည်။ လူကလေးအနီးသို့ရောက်သောအခါ ဘီလူးကြီး၏ မျက်နှာသည် ဒေါသဖြင့် နီမြန်းလာ၍ “ငါ့သားကို ဘယ်သူရိုက်လိုက်သနည်း” ဟု မေးသည်။ အကြောင်းသော်ကား လူကလေး၏ လက်ဖဝါးများနှင့် ခြေထောက်တွင် လက်သည် ရာနှစ်ခု ရှိနေသည်ကို သူ မြင်သည်။\n\n“ငါ့သားကို ဘယ်သူ စော်ကားလိုက်သလဲ ပြောပါ၊ ငါသွားပြီး သန်လျက်ဖြင့် ခုတ်သတ်မည်”ဟု ဘီလူးကြီး ပြောသည်။ \n\n“အဘ၊ ဆိုင်းပါဦး၊ ဤအရာများကား မေတ္တာ၏ ဒဏ်ရာများသာ ဖြစ်ပါသည်”ဟု လူကလေးက ပြန်ပြောသည်။\n\n“အသင် မည်သူဖြစ်သနည်း”ဟု ဘီလူ ကြီးသည် မေးပြီးလျှင် အံ့ဩ လွန်းသဖြင့် လူကလေး၏ရှေ့တွင် ဒူ ထောက်လိုက်သည်။\n\nထိုအခါ လူကလေးသည် ဘီလူးကြီးကိုပြုံးကြည့်ကာ “အသင်သည် ကျွန်ုပ်အား ဥယျာဉ်ထဲတွင် ကစားရန် တစ်ခါ အခွင့်ပြုဖူးသည်၊ ယနေ့ကား အသင်သည် နတ်ပြည်ဖြစ်သော အကျွန်ုပ်၏ ဥယျာဉ်သို့ လိုက်ခဲ့ရမည်”ဟု ဆိုလေသည်။\n\nထိုနေ့ညနေ ကလေးများ ကျောင်းမှပြန်လာ၍ ဥယျာဉ်ထဲသို့ ပြေးဝင် သွားကြသောအခါ ဖြူဖွေးသောပန်းများ ဖုံးအုပ်လျက် သေနေသော ဘီလူး ကြီးကို တွေ ့ကြရလေသည်။\n\n[အော်စကာ ဝိုင်းလ်ဒ် ၏ The Selfish Giant ကို ပြန်ဆိုသည်။ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 34,
      "category_id": 1,
      "title": "ရသေ့ဗေဒင်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်နေ့သောအခါ မောင်စိန်သည် ကျွန်းသေတ္တာဟောင်းကြီး တစ်ခုထဲမှ ပုရပိုက်လွှာ တစ်ခုကို ရလာသည်။ အလွှာပေါ်တွင် ကန့်ကူဆံနှင့် ရေးထား သော စာများပါသည်။ လက်ရေးလှသော်လည်း အိုလှပြီဖြစ်၍ အချို့စာလုံ များ ပျက်နေပြီ။ အချို့ မှိန်နေပြီ။ သို့သော် စက္ကူဖြူပေါ်တွင် မင်မည် နှင့် ရေ သား ပုံနှိပ်သည့် စာများကို ဖတ်နေကျဖြစ်သော မောင်စိန်သည် စက္ကူမည်: တွင် ကန့်ကူဆံနှင့် ရေးထားသည့် စာလုံးဖြူတို့ကို တွေ့ ရသောအခါ စိတ်ဝင်စားလာသဖြင့် ကြိုးစား၍ အော်ကျယ်ဟစ်ကျယ် ဖတ်နေလေသည်။ နေရာကား မကျ။ ထိုအခါ အနီးတွင် နှီးထိုးနေသော သူ၏ ဘကြီးသည် ဓာ မောက်ကလေ ကိုချ၍ “ဟေ့ မောင်စိန်၊ ပြစမ်း၊ မင်းဖတ်နေတာက ဌာန်ကရိုဏ်းလဲမကျဘူး၊ ဘကြီးဖတ်ပြမယ်” ဟု ဆိုကာ ပုရပိုက်လွှာကို လှမ်းယူလိုက်သည်။ ထို့နောက် အသံမထွက်ဘဲ အကြမ်းဖတ် လိုက်သည်။ ထို့နောက် ဤသို့ ပြောလိုက်သည်။\n\n“မောင်စိန်၊ သည်စာလွှာကို ဘယ်က ရခဲ့သလဲ၊ ဘကြီးတို့အဘိုးရဲ့ ပုရပိုက်လွှာကလေးကွ၊ မောင်စိန်ရဲ့ ဘေးကြီးပေါ့ကွယ်၊ အဲသည်စာထဲမှာ ပါတာက ရသေ့ဗေဒင်ဟောနည်းလို့ ခေါ်တယ်ကွယ့်၊ ကဲ ကဲ၊ ငါ့တူကို ဗေဒင်ဟောပြရဦးမှာပေါ့၊ နားထောင်” ဟု ပြောကာ အောက်ပါ လင်္ကာတို ကလေးကို စတင် ဖတ်ရွတ်ပါသည်။\n\n“အိမ်နေကို ပျိုး ထမ်းပိုးတက်လေ ငါးတွေကို နှောက် မြောက်လော့ မေတ္တာ ထိုခါ နှောဦး ဆတ်သွားဖူးနှင့် အထူးလျှို့ဝှက် လူ့အသက်တည့်။ တစ်ချက်ထို့နောင် နံသင့်ဆောင်၍ သင့်အောင်ပေါင်းနုတ် ကြိုးအားထုတ်မူ အဟုတ်အမှန် ထွက်လိမ့်တည်း”\n\n“ကဲ၊ ဘကြီးက မောင်စိန်ကို ဂဏန်းတွက်ခိုင် မယ်၊ အပေါင်း၊ အနုတ်၊ အမြှောက်၊ အစား တတ်ကဲ့မဟုတ်လား”\n\n“တတ်ပါတယ် ဘကြီး”\n\n“ကောင်းပြီ၊ မောင်စိန်တို့ အတန် ထဲမှာ ကျောင် သာ ဘယ်နှစ်ယောက် ရှိသလဲ၊ မောင်စိန် အသက် ဘယ်နှစ်နှစ်ရှိပြီဆိုတာကို မောင်စိန်က မပြောဘဲနဲ့ ဘကြီး သိနိုင်တယ်၊ ယုံရဲ့လား”\n\n“မယုံဘူး ဘကြီး”\n\n“ကဲ၊ မယုံရင် ယုံအောင် ရသေ့ဗေဒင် ဟောရတာပေါ့ကွာ၊ ကဲ ကျောက်သင်ပုန်းပေါ်မှာ ဘကြီးခိုင်းတာကို တွက်ပေတော့၊ ဟောသည်လင်္ကာထဲမှာ အိမ်နေကို ပျိုး ဆိုခြင်းကြောင့် အိမ်မှာရှိနေတဲ့လူတွေရဲ့ အရေအတွက်နဲ့ စတင်ပြီး လုပ်ရမယ်တဲ့၊ ကဲ မောင်စိန်၊ အတန်းထဲမှာ ရှိနေတဲ့ ကျောင်းသား အရေအတွက်ကို ကျောက်သင်ပုန်းပေါ်မှာ ရေ လိုက်၊ ဘကြီးကို မပြနဲ့နော်”\n\nမောင်စိန်သည် ၄၅ ဂဏန်းကို ရေးလိုက်သည်။\n\n“ရေးပြီးပြီလား၊ ကောင်းပြီ၊ ထမ်းပိုးတက်လေ ဆိုခြင်းကြောင့် ရေးထားတဲ့ ဂဏန်းကို နှစ်ဆလုပ်လိုက်၊ လေးဆိုရင် ရှစ်လုပ်ပေါ့၊ ရှစ်ဆိုရင် ၁၆ လုပ်ပေါ့”\n\nမောင်စိန်သည် ၄၅ ၏ နှစ်ဆ ၉ဝ ကို ရေးလိုက်သည်။\n\n“ကဲ၊ နှစ်ဆလုပ်ထားတဲ့ ဂဏန် မှာ ငါးတွေကို နှောက် ဆိုခြင်းကြောင့် ငါးဂဏန်း ပေါင်းထည့်လိုက်”\n\nမောင်စိန်သည် ၉၅ ဟု ရေးလိုက်သည်။\n\n“ပေါင် လို့ရတဲ့ ဂဏန်းကို မြောက်လော့ မေတ္တာ ဆိုခြင်းကြောင့် မေတ္တာ နှင့် မြှောက်ပေါ့ကွယ်၊ မေတ္တာဆိုတဲ့ မ အက္ခရာက ကြာသပတေ ဆိုတော့ ငါးဂဏန်းကွယ့်၊ တ အက္ခရာ စနေဆိုတော့ သုည၊ နှစ်ခုပေါင်းတော့ ၅ဝ ပေါ့ကွယ်၊ ဒါကြောင့် ၅ဝ နှင့် မြောက်လိုက်ပါ”\n\nမောင်စိန်သည် ၉၅ ကို ၅ဝ နှင့် မြှောက်လိုက်ရာ ၄၇၅၀ ရသည်။\n\n“ထိုခါ နှောဦ ၊ ဆတ်သွားဖူး နှင့် ဆိုပြန်ခြင်းကြောင့် ဆတ်သွား ဖူးဆိုတဲ့\n\n၃၆၅ ဂဏန်းနှင့် ပေါင်းလိုက်ဦးကွယ့်” မောင်စိန်သည် ၄၇၅ဝ တွင် ၃၆၅ ပေါင်းရာ ၅၁၁၅ ရသည်။\n\n“ပြီးပလားဟေ့၊ ကဲ ကောင်းပြီ၊ အထူးလျှို့ဝှက်၊ လူ့အသက်တည့်လို့ ဆိုခြင်းကြောင့် မောင်စိန်ရဲ့အသက်ကို ဘကြီ မသိရအောင် လျှို့ဝှက်ပြီးတော့ ထပ်ပေါင်းထည့်လိုက်ဦး”\n\nမောင်စိန်သည် မိမိအသက် ၁၂ ကို ပေါင်းထည့်ရာ ၅၁၂၇ ရသည်။\n\n“အဖြေထွက်တော့မယ်ကွယ်နော်၊ တစ်ချက်တိုနောင်၊ နံသင့်ဆောင်၍၊ သင့်အောင်ပေါင် နုတ် ဆိုခြင်းကြောင့် သင့်အောင်ပေါင်း ဆိုတာက ၆၁၅ ကို ပြောတာကွယ့်၊ အခုနရထားတဲ့ ဂဏန်းထဲက ၆၁၅ ကို နုတ်တဲ့၊ ကဲ၊ နုတ်လိုက်စမ်း”\n\nမောင်စိန်သည် ၅၁၂၇ ထဲမှ ၆၁၅ ကို နုတ်ရာ ၄၅၁၂ ကို ရသည်။\n\n“နုတ်ပြီးပလားဟေ့ ပြောစမ်း၊ ဘယ်လောက်ရသလဲ”\n\n“နုတ်ပြီးပြီ ဘကြီး၊ ၄၅၁၂ ရပါတယ်”\n\n“ဒါဖြင့်ရင် မောင်စိန် အတန်းထဲမှာ ကျောင်းသား ၄၅ ယောက် ရှိရမယ်၊ မောင်စိန် အသက်ဟာ ၁၂ နှစ် ဖြစ်ရမယ်၊ မှန်ရဲ့လား”\n\n“မှန်တယ် ဘကြီး၊ သိပ်မှန်တာပဲ၊ ဘယ့်နှယ်လုပ်သိသလဲ”\n\n“အခု ဘကြီးခိုင်းတဲ့အတိုင်း တွက်ရင် သိရတာပေါ့၊ လင်္ကာကလေးကို အလွတ်ကျက်ထား၊ လင်္ကာအတိုင်း တွက်ခိုင်းပြီး ရသေ့ဗေဒင်ဟောပေါ့၊ ပိုက်ဆံရတော့ ဘကြီးကို မမေ့နဲ့နော်” ဟု ဆိုကာ အနားတွင်ချထားသော ဆေးတံကို ကောက်ယူမီးညှိ သောက်ဖွာလေသည်။\n\nမောင်စိန်လည်း လင်္ကာကို အသံနေ အသံထားနှင့် ကျက်မှတ်လေ သည်။ ဆေးတံက မီးခိုးနှင့် မောင်စိန်၏ စာကျက်သံတို့သည် လုံးလား ထွေးလား ဖြစ်လျက်ရှိလေသတည် ။\n\n[ အိန္ဒိယပုံပြင် ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 35,
      "category_id": 1,
      "title": "မျိုးချင်းတူမှ ကြည်ဖြူသည်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ဂင်္ဂါ မြစ်၏ လှိုင်းလုံ တို့သည် ပုလဲရောင် ရေမြုပ်တို့ဖြင့် ပြောက်ကျားရှိသည်။ မြစ်ကမ်းနဖူး၌ ရသေ့တို့ တရားကျင့်ရာ ကျောင်းသင်္ခမ်းရှိသည်။ ရသေ့ တို့သည် နေ့စဉ်နေ့တိုင်း ကျမ်းစာတို့ကို လေ့လာသင်ကြားကြသည်။ ဂါထာ မန္တာန်တို့ကို ရွတ်ဖတ်သီဆိုကြသည်။ ယစ်နတ်ကို ပူဇော် ပသကြသည်။ ပင်ပန်းဆင်းရဲမှုကို သည် ခံမြို ခြကြသည်။ သူတို့သည် သစ်ဥ၊ သစ်ဖု၊ သစ်သီး ၊ သစ်ရွက်ကိုသာ စားကြသဖြင့် ပိန်ကြုံကြသည်။ သစ်ခေါက်ထည်ကိုသာ ခါးတွင် ဝတ်ကြသဖြင့် ကိုယ်တုံး လုံးကဲ့သို့ ဖြစ်ကြသည်။\n\nတစ်နေ့သောအခါ ရသေ့ဆရာကြီးသည် ဂင်္ဂါ မြစ်၏ရေစင်ကို ချို သုံး၍ ခံတွင်းကို ဆေးကြောနေခိုက်တွင် စွန်သုတ်လာသော ကြွက်မငယ်တစ်ကောင် သည် ရသေ့ဆရာကြီး၏ လက်တွင်းသို့ ကျလာလေသည်။ ဆရာကြီးသည် ကြွက်မငယ်ကို ညောင်ရွက်ပေါ်တွင် တင်ထား ပြီးလျှင် မိမိ၏ တန်ခိုးဣဒ္ဓိပါဒ် ဖြင့် လူ မိန်းမကလေ ဖြစ်အောင် ဖန်ဆင် ကာ ကျောင်းသင်္ခမ် သို့ခေါ်ဆောင် မွေးမြူထားလေသည်။ သူ ့ကို မယ်ကြွက်မဟူ၍ ခေါ်ကြပါစို့။\n\nမယ်ကြွက်မ အရွယ်သို့ရောက်သောအခါ ယောက်ျားပေးစားမှ မိဘ ဝတ္တရား ကျေပွန်တော့မည်ဟု စဉ်းစားမိ၍ ရသေ့ကြီးသည် ယောက်ျားရွေးရန်မယ်ကြွက်မကို ပြောလေသည်။ ပထမဦးစွာ ဆရာကြီးသည် နေနတ်သာ ကို ခေါ်၍ မယ်ကြွက်မကို ပြသည်။ ထိုအခါ မယ်ကြွက်မက ဆိုသည်။\n\n“ဖခင်၊ နေနတ်သားသည် ပူပြင်းလှ၍ ကျွန်တော်မ မချစ်နိုင်ပါ၊ နေနတ်သားထက် မြတ်သူကို ရှာပေးပါဦး”\n\nထိုအခါ နေနတ်သားက ဆိုသည်။\n\n“ကျွန်ုပ်ထက် မြတ်သူကား တိမ်နတ်သားသာ ဖြစ်တော့သည်၊ မိုးတိမ်များ ဖုံးအုပ်သောအခါ ကျွန်ုပ် မထွန်းပနိုင်ပါ”\n\nထို့ကြောင့် ဆရာကြီးသည် တိမ်နတ်သာ ကိုခေါ်၍ မယ်ကြွက်မကို ပြသည်။ ထိုအခါ မယ်ကြွက်မက ဆိုသည်။\n\n“ဖခင်၊ တိမ်နတ်သားသည် မည် နက်၍ အေးစက်လှပါသည်၊ ကျွန်တော်မ မချစ်နိုင်ပါ၊ သူ့ ့ထက် မြတ်သူကို ရှာပေးပါဦး”\n\nထိုအခါ တိမ်နတ်သားက ဆိုသည်။\n\n“ကျွန်ုပ်ထက် မြတ်သူကား လေနတ်သာ သာ ဖြစ်တော့သည်၊ ကျွန်ုပ် သည် နေမင်းကို ဖုံးအုပ်နိုင်သော်လည်း လေတိုက်သောအခါ လွင့်မျောရ ပါသည်”\n\nထို့ကြောင့် ဆရာကြီးသည် လေနတ်သားကိုခေါ်၍ မယ်ကြွက်မကို ပြသည်။ ထိုအခါ မယ်ကြွက်မက ဆိုသည်။\n\n“ဖခင်၊ လေနတ်သားသည် မတည်မငြိမ်ပါ၊ အမြဲလှုပ်ရှား ရွေ့သွား လျက် ရှိပါ၍ ကျွန်တော်မ မချစ်နိုင်ပါ၊ သူ ့ထက် မြတ်သူကို ရှာပေးပါဦ” ထိုအခါ လေနတ်သားက ဆိုသည်။\n\n“ကျွန်ုပ်ထက် မြတ်သူကာ တောင်နတ်သာ သာ ဖြစ်ပါတော့သည်၊ ကျွန်ုပ် မည်သို့ပင် တန်ခိုးကြီးသော်လည်း တောင်ကြီးခံနေလျှင် မတိုက်ခတ် နိုင်ပါ”\n\nထို့ကြောင့် ဆရာကြီးသည် တောင်နတ်သားကို ခေါ်၍ မယ်ကြွက်မကို ပြသည်။ ထိုအခါ မယ်ကြွက်မက ဆိုသည်။\n\n“ဖခင်၊ တောင်နတ်သားသည် အလွန်ကြမ်းတမ်း မာတောင့်လှပါသည်၊ ကျွန်တော်မ မချစ်နိုင်ပါ၊ သူ ့ထက် မြတ်သူကို ရှာပေးပါဦး” ထိုအခါ တောင်နတ်သားက ဆိုသည်။\n\n“ကျွန်ုပ်ထက် မြတ်သူကာ ကြွက်သာဖြစ်တော့သည်၊ ကျွန်ုပ် မည်မျှပင် ကြမ်းတမ်း မာတောင့်သော်လည်း ကြွက်ဖောက်လျှင် ပေါက်ရတော့သည်”\n\nထို့ကြောင့် ဆရာကြီ သည် ကြွက်ကိုခေါ်၍ မယ်ကြွက်မကို ပြသည်။ မယ်ကြွက်မသည် ကြွက်ကို မြင်လျှင် မြင်ခြင်းပင် မေတ္တာသက်ဝင် ချစ်ခင် ခြင် ဖြစ်သဖြင့် “ဖခင်၊ ဤသူသည် ကျွန်တော်မ၏ ဖူးစာရှင် ဖြစ်တော့သည်၊ ဤမျက်စိပြူ ကလေးနှင့် လှပတင့်တယ်သော ယောက်ျားကို ကျွန်တော်မ၏ သခင်အဖြစ် ရွေးချယ်လိုပါ၏”ဟု ဆိုလေသည်။\n\nထိုအခါ ရသေ့ကြီးသည် “မျိုးချင်းတူမှ ကြည်ဖြူသည်၊ မျိုးတူဖြစ်မှ ကြင်ချစ်သည်” ဟု အကြိမ်ကြိမ်ရွတ်ဆိုကာ မယ်ကြွက်မကို ကြွက်အဖြစ် ပြန်လည် ဖန်ဆင်း၍ ကြွက်ကလေးနှင့် ပေးစားလိုက်လေသတည်း။\n\n[ အိန္ဒိယပုံပြင် ။ ။ အောက်တိုဘာ၊ ၁၉၆ဝ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 36,
      "category_id": 1,
      "title": "မျက်စိတစ်ရာနဲ့ ကင်းသမား",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ဥရောပတိုက် မြေထဲပင်လယ်၏ မြောက်ဖက်ကမ်းခြေတွင် ဂရိ တိုင်းပြည်ဟူ၍ တိုင်းပြည်တစ်ပြည် ရှိသည်။ ထိုတိုင်းပြည်၌ နေထိုင် ကြသော ဂရိလူမျိုး တို့သည် ရှေးအခါက များစွာ ဘုန်းတန်ခိုးကြီးခဲ့ကြ သည်။ ဉာဏ်ပညာ ထက်ခဲ့ကြသည်။ ယနေ့ ဥရောပတိုက်၏ ယဉ်ကျေးမှုသည် ထိုဂရိလူမျိုးတို့၏ ယဉ်ကျေးမှုမှ သက်ဆင်းလာ ပေသည်။ ဂရိလူမျိုးတို့သည် ပုံပြောဝါသနာပါကြသည်။ ဤ မျက်စိတစ်ရာနဲ့ ကင်းသမားဆိုသော ပုံမှာ သူတို့ပြောလေ့ရှိသော ပုံတစ်ပုံ ဖြစ်လေသည်။\n\nရှေးသရောအခါ နတ်မိဖုရားကြီးဂျူနိုသည် အိအောအမည်ရှိသော တောစောင့် နတ်သမီးလေးတစ်ဦးကို ဖမ်းယူ၍ နွားမကလေးဖြစ်အောင် ဖန်ဆင်းထား လေသည်။ ထို့နောက် မိဖုရားကြီးသည် မျက်စိတစ်ရာရှိသော ကင်းသမာ အာဂတ်ကို ခေါ်ကာ ထိုနွားမကလေးကို ကျောင်းရန် အပ်လေသည်။ အာဂတ်သည် နွာ မကလေးကို လယ်ကွင်းများတွင်လျှောက်၍ ကျောင်း လေသည်။ သူ၏တစ်ရာမျှသော မျက်စိတို့ဖြင့်လည်းအစဉ်မပြတ်ကြည့်လျက် နေလေသည်။ အဘယ့်ကြောင့်ဆိုသော် ထိုနွားမကလေးကို တစ်ယောက်ယောက်က လာရောက်ခေါ်ယူကာ ထွက်ပြေးမည်စိုးသောကြောင့် ဖြစ်လေ သည်။\n\nနွားမကလေးမှာ နတ်သမီးဘ၀မှ နွားဘဝသို့ ရုတ်တရက် ပြောင်းလဲ ဖန်ဆင်းခြင်းကို ခံရသဖြင့် မပျော်နိုင်၊ မရွှင်နိုင်၊ ငေးမှိုင်လျက်သာရှိသည်။ အမိအဖများကို သတိရအောက်မေ့၍ အမိအဖတို့၏ အမည်ကို တမ်းတ ဆိုမည်သောအခါ၌ မိမိ၏အသံမှာ နတ်အသံမဟုတ် နွားအသံဖြစ်နေ၍ ထိတ်လန့် ကြောက်ရွံ့မိသည်။ ထို့ကြောင့် နွားမကလေးသည် စကားမဆိုဘဲ နေသည်။ သို့သော်လည်း သူ၏ ဖခင်ကို မြင်ရနိုးနှင့် မျှော်ကိုးကာ မိမိ ရောက်လေရာ လယ်ကွင်းများ၌ ဟိုကြည့်သည်ကြည့် လှမ်းမျှော် ကြည့်ရှု လျက် ရှိလေသည်။\n\nသူ ့ဖခင် ကွင်းထဲသို့ လာပါသည်။ ပျောက်နေသော သမီးကိုရှာရန် ကွင်းထဲသို့ လာပါသည်။\n\nတစ်ခါသော် နွာ မကလေးအနီးသို့လာ၍ ကျောကိုပင် သပ်သွားပါသေ သည်။ သို့သော်လည်း မိမိ၏သမီး အိအောမှန်း မသိရှာပေ။ နွားမကလေး ကလည်း မိမိသည် အိအော ဖြစ်ပါသည်ဟု မပြောပြနိုင်ရှာပေ။ ထို့ကြောင့် အိအောသည် ဤသို့ ကြံစည်လေ၏။ “သည်တစ်ခါ ဖခင် လာရင်တော့ ငါ့ကို သိရအောင် ငါ့အမည်ကို မြေကြီးမှာရေးပြမည်”ဟု ကြံစည်လေသည်။ ဤသို့ကြံစည်ကာ နွားမလေးသည် မိမိအမည်ကို အိအောဟု သဲထဲ တွင် ရေးခြစ်လေသည်။ ခဏကြာသောအခါ သူ ့ဖခင်သည် အခါတိုင်း ကဲ့သို့ပင် သမီးကိုရှာရန် ရောက်လာရာ နွားမကလေ ရှေ့တွင် သမီ အမည်ကို တွေ့ရ၍ များစွာ ဝမ်းနည်းပူဆွေး ဖြစ်မိပေသည်။\n\nထိုအဖြစ်အပျက်များကို ကင်းသမား အာဂတ်သည် တွေ့မြင်လေ၍ နတ်မိဖုရားကြီး ဂျူနိုထံသို့ အကြောင်းကြားလိုက်လေသည်။ ထိုအခါ ဂျူနိုက နွားမကလေးကို အထူးဂရုစိုက် ထိန်းသိမ်းရန် အမိန့်ပေးလေသည်။\nအဘယ့်ကြောင့်ဆိုသော် တစ်နေ့တွင် တစ်ယောက်ယောက်သည် နွားမ ကလေးကို ဖမ်းယူ၍ နတ်သမီးကလေ ပြန်ဖြစ်အောင် ဖန်ဆင်းလိုက်မည်ကို စို သောကြောင့် ဖြစ်လေသည်။\n\nဂျူနို စိုးရိမ်မိသည်မှာလည်း မမှားပါ။ အဘယ်ကြောင့်ဆိုသော် နတ်မင်းများသည် တိုင်ပင်၍ နတ်တမန် မာကျူရီကို ခေါ်ပြီးလျှင် ကင်းသမား အာဂတ်ကို အိပ်အောင်လုပ်၍ နတ်သမီးကလေး အိအောကို ကယ်ဆယ်ရန် ခိုင်းစေသောကြောင့် ဖြစ်ပါသည်။ မာကျူရီသည် သိုးထိန်းသမားယောင် ဝတ်ဆင်၍ အာဂတ်အနားသို့ သွားရောက်ထိုင်နေလေသည်။\n\nနေမင်းသည် ပူလျက်ရှိသည်။ အာဂတ်သည် ပျင်းရိငြီးငွေ ့လျက် ရှိသည်။ ထို့ကြောင့် အပျင်းပြေ စကားပြောဖော် ပြောဖက်ကို စောင့်မျှော် လျက်ရှိသည်။ ထိုအခိုက် သိုးထိန်းသမား ကလေးကို တွေ့၍ ဝမ်းသာအားရ နှင့် နှုတ်ခွန်းဆက်ကာ စကားစမြည် ပြောလေတော့သည်။\n\nမာကျူရီလည်း အာဂတ်အနားတွင်ထိုင်ကာ ပျော်စရာ ပုံပြင်ဝတ္ထု များကို ပြောသည်။ နေပူပူတွင် ပုံပြောရလျှင် အာဂတ်သည် အိပ်ငိုက်ကာ အိပ်သွာ လိမ့်မည်ဟု မာကျူရီက ထင်သည်။ သို့သော်လည်း အာဂတ်ကာ ပုံများကို နားထောင်၍ ကောင်းလှသဖြင့် အိပ်ငိုက်မည့်အစား မျက်လုံးများ ပို၍ပင် ကျယ်လာလေသေးသည်။\n\nထို့ကြောင့် မာကျူရီသည် ပုံပြောမည့်အစာ သီချင်းများကို ဆိုပြသည်။ အာ၀တ်သည် ထိုသီချင်းများကို အလွန်သဘောကျ၍ လိုက်ဆိုလေသည်။ ထိုအခါ မာကျူရီသည် ကလေးချော့ ပုခက်လွှဲသီချင်းများကို ဆိုပြသည်။ ထိုအခါ၌လည်း အာဂတ်မှာ အိပ်မငိုက်၊ မျက်စိတစ်ရာလုံး အကြောင်သားနှင့် နားထောင်လျက်သာ ရှိသည်။\n\nထိုအခါ မာကျူရီသည် ကင်းသမားအား မဆုံးနိုင်သော ပုံရှည်ကြီး တစ်ခုကို ပျင်းစရာကောင်းအောင် ဆွဲ၍ ပြောလေတော့သည်။ အာဂတ်လည်းပျင်းလာတော့သည်။ အိပ်ငိုက်လာသည်။ သမ်းလာသည်။ မျက်စိတစ်ရာထဲမှ မျက်စိနှစ်လုံးကို သူ မှိတ်သည်။ မာကျူရီလည်း ဆက်လက်၍ ပုံပြောသည်။ အာဂတ်လည်း ကြိုးစား၍ နားထောင်ပါ၏။ သို့သော်လည်း မတတ်နိုင်ရှာ ပေ။ အိပ်ငိုက်လာသည်။ သမ်းလာသည်။ နောက်ထပ် မျက်စိနှစ်လုံးကို မှိတ်လိုက်ပြန်သည်။ ဤသို့ဖြင့် မာကျူရီသည် မဆုံးနိုင်သော ပုံရှည်ကြီးကို ပျင်းစရာကောင်းအောင် ဆက်လက် ပြောဆိုလေရာ နောက်ဆုံးတွင် အာဂတ် သည် မျက်စိနှစ်လုံးတည်း ကျန်သည်အထိ မျက်စိများကို မှိတ်လာလေ တော့သည်။ ထိုကျန်နေသော မျက်စိနှစ်လုံးမှာလည်း ရီဝေလျက်ရှိလေပြီ။ ထိုအခါ မာကျူရီသည် လယ်ထဲ၌ပေါက်နေသော ဘိန်းပွင့် ကလေးများကို ခူ ၍ ဘိန် ဝတ်ဆံများကို အာဂတ်၏ မျက်စိနှစ်လုံးထဲသို့ ထည့်လိုက်ရာ တစ်ခါတည်း အိပ်ပျော်သွားလေတော့သည်။\n\nအာဂတ် အိပ်ပျော်သွားလျှင် မာကျူရီသည် ထိုင်ရာမှထ၍ နွားမ ကလေးကို ခေါ်ဆောင်သွားပြီးလျှင် နတ်သမီးကလေး ပြန်ဖြစ်အောင် ဖန်ဆင်းပေးလိုက်လေတော့သည်။\n\nအာဂတ်မှာမူကား အိပ်ရာမှနိုး၍ နွားမကလေး မရှိတော့သည်ကို သိလျှင် ထိတ်လန့်တကြာ ဖြစ်၍ မိဖုရားကြီး ဂျူနိုထံ ပြေးပြီးလျှင် တိုင်ကြား လေသည်။\n\nဂျူနိုကလည်း စိတ်ဆိုးသဖြင့် အာဂတ်အား အပြစ်ဆိုပြီးလျှင် “ဟယ် ကင်းသမား အာ၀တ်၊ သင်သည် ပတ္တရာ ပျက်ကွက်လေပြီ၊ ထို့ကြောင့် သင်၏ မျက်စိများကို ငါ ယူလိုက်တော့မည်”ဟု ပြောကာ မျက်စိများကို နတ်၏တန်ခို ဖြင့် ယူလိုက်လေသည်။ ထို့နောက် မိမိ နန်းတော်ထဲတွင် မွေးထားသော ဥဒေါင်း၏အမြီးတွင် ထိုမျက်စိများကို တပ်ဆင်လိုက်လေရာ ထိုနေ့မှစ၍ ဒေါင်းမြီးတွင် မျက်စိများ ပေါ်လာလေတော့သတည်း။\n\n[ ဖေဖော်ဝါရီ၊ ၁၉၅၆ ]",
      "writer": "မင်းသုဝဏ်",
      "moral": "",
      "upload_date": "2024-01-07"
    },
    {
      "id": 37,
      "category_id": 2,
      "title": "ပညာရှိ အမတ်ကြီးနှင့် လူစွမ်းကောင်းများ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တိုင်းပြည်တစ်ပြည်တွင် အမတ်ကြီးတစ်ဦး ရှိလေ၏။ ထိုအမတ်ကြီးသည် မှူးမတ်တို့နှင့်တိုင်ပင်ညီညွတ်သဘောမျှမှုမရှိရာကား ခွဲခွာလျက် ထွက်လာခဲ့လေ ၏။ နောက်တစ်ပြည်သို့မရောက်မီ လမ်းခုလတ်၌ ထူးဆန်းသော ကျွဲကျောင်းသား တစ်ယောက်ကို တွေ့ရလေ၏။ ၎င်းကျွဲကျောင်းသားသည် ကျွဲများကို ခြေတစ် ချောင်းတည်းဖြင့်သာ ထိန်းကျောင်း၍နေလေ၏။\n\nအမတ်ကြီးက “အမောင် ကျွဲကျောင်းသား၊ သင်ကား အလွန်ပင်သတ္တိရှိသူ ပါပေတကား၊ ကျွဲများအား နိုင်နင်းလေသဖြင့် အံ့ဩပေစွ”ဟု ချီးကျူးပြောဆိုလေ ၏။ ၎င်းက “ယခုအခါ ငါကား အပြင်းမမောင်းနှင်သေးပါ၊ အပြင်းအထန်လိုက်လံ မည်ဆိုလျှင် ဤကျွဲကောင်များ အစာပင် စားနိုင်မည်မဟုတ်ပါ၊ ထိုမျှလောက်လိုက် လံမောင်းနှင်နိုင်စွမ်းရှိပါသည်”ဟု ပြန်ပြောလေ၏။ ထိုအခါ အမတ်ကြီးက “ငါအ မောင့်ကို ထမင်းစားလောက်အောင်ပေးမည်၊ ငါ့နောက်က လိုက်ပါနိုင်အံ့ လော့”ဟု မေးလေ၏။ ၎င်းလည်း ဤသူသည် ပညာရှိဖြစ်လေရာသည်ဟု ယုံကြည်၍ သဘော တူလေ၏။ ထို့ကြောင့် ကျွဲများကို ပစ်ထားခဲ့လျက် နောက်ကလိုက်ပါလာခဲ့လေ၏။ ခရီးတစ်ထောက်သွားလျှင် လူထူးလူဆန်းတစ်ယောက်ကို တွေ့ရှိပြန်လေ၏။ ထိုလူသည် တောင်တစ်ပိုင်းကို ထမ်းပိုး၍ လာခဲ့လေ၏။ အမတ်ကြီးသည် ထိုသူကို “အမောင် သင်သည် အလွန်တရာ သတ္တိရှိလှသည်။ အဘယ်ကြောင့် ဤတောင်ကို ထမ်းယူလာခဲ့ရသနည်း”ဟု မေးမြန်းလေ၏။ တောင်ထမ်းလာသူက “ကျွန်ုပ်၏ မယားသည် ထင်းမရှိ၍ ဆူပူပါသည်။ ထင်းအတွက် ရယူလို၍ ဖြစ်ပါသည်”ဟု ပြန်ပြောလေ၏။ ၎င်းကိုလည်း နောက်ကလိုက်ပါရန် ခေါ်ယူခဲ့လေ၏။\n\nထို့နောက် ရွာတစ်ရွာကို ဖြတ်ကျော်၍ ကွင်းပြင်တစ်ခုသို့ ရောက်ခဲ့ကြလေ၏။ ထိုနေရာတွင် လေးပစ်တည့်မှန်သော လူတစ်ယောက်ကို တွေ့ရလေ၏။ ၎င်းသည် မန်ကျည်းပင်ထိပ်ဖျား၌ နားနေသော ယင်ကောင်ကိုပစ်ရန် ပြုလုပ်နေ၏။ အမတ် ကြီးတို့က “အမောင် ဘယ်အရာကို ပစ်အံ့နည်း” ဟု မေးမြန်းလေ၏။ ထိုအခါ ၎င်းက အပင်မှာ နားနေသော ယင်ကောင်၏ ဘယ်ဘက်အတောင်ပံကို ချိန်ရွယ်နေ ပါသည်”ဟု ပြန်ပြောလေ၏။ အမတ်ကြီးလည်း သေချာစွာကြည့်လေသော် ယင် ကောင်ကို မြင်ရလေ၏။ ထိုသူသည် မှန်းသည့်အတိုင်း ပစ်လိုက်လေရာ ဘယ်\n\nဘက် အတောင်ပြုတ်ကျခဲ့ရလေ၏။ ထိုယင်ကောင်သည် နားနေရာမှ လွင့်စင်၍အောက်သို့ ကျလာလေ၏။ ထိုအခါ အမတ်ကြီးသည်“အမောင်ကား သတ္တိ ကောင်း ပါသည်”ဟု ချီးကျူးပြောဆိုလေ၏။ ထို့နောက် နောက်ကလိုက်ပါရန် ပြောဆိုလျက် ခေါ်ဆောင်လာခဲ့လေ၏။\n\nအမတ်ကြီးတို့သည် ခရီးထွက်ခွာလေသော် လမ်းစပ်ကြား၌ မိုးရွာသွန်းခဲ့လေ ၏။ ထိုအခါ သစ်ပင်ကြီးတစ်ပင်အောက်တွင် မိုးခို၍ နေခဲ့ကြရလေ၏။ ထိုစဉ် ခရီးသည်တစ်ယောက်သည် ထီးတစ်လက် ဆောင်းလျက် လာလေ၏။ ၎င်းက အမတ်ကြီးတို့လူစု မိုးခိုနေကြသည်ကို မြင်တွေ့ရသောကြောင့် သနားမှုဖြစ်ခဲ့ရလေ ၏။ ထိုအခါ ဆောင်းရန်ပါလာသောထီးကို ပြောင်းပြန် ပြန်၍ဆောင်းလိုက်လေ၏။ ရွာနေသောမိုးသည် ချက်ချင်းရပ်စဲသွားခဲ့ရလေ၏။ အမတ်ကြီးသည် ထိုသူအား “သင်သည် အစွမ်းရှိလှပေစွ၊ ငါတို့နှင့်အတူ လိုက်ပါလော့၊ ကောင်းစားလတ္တံ့” ဟု ဆို၍ ခေါ်ယူသွားလေ၏။\n\nအမတ်ကြီးနှင့် ကျွဲကျောင်းသား၊ တောင်ထမ်းသူ၊ လေးသမား၊ ထီးပြန်လှန် ဆောင်း သူငါးယောက်တို့သည် တိုင်းပြည်တစ်ပြည်သို့ ရောက်သွားကြလေ၏။ ထိုပြည်၌ ဘုရင်မင်း၏ သမီးတော်တစ်ပါးသည် အလွန်အပြေးမြန်လေ၏။ ထိုသမီးတော်နှင့် ယှဉ်ပြိုင်၍ ပြေးနိုင်လျှင် “ယောက်ျားဖြစ်က လက်ထပ်ထိမ်းမြား ပေးစားမည်၊ အိမ်ရှေ့ အရိုက်အရာကိုလည်း ပေးနှင်းမည်၊ မိန်းမဖြစ်က သမီးတော် အဖြစ် ချီးမြှင့်မည်”ဟု ကြေညာ မောင်းခတ်ထားလေ၏။\n\nအမတ်ကြီးသည် ထိုမောင်းသံကို ကြားလေသော် ကျွဲကျောင်းသားကို ခေါ် လေ၏။ “သင်သည် အသွားအလျင်မြန်ပေသည်။ သို့အတွက် ယှဉ်ပြိုင်ရန် သင်တာဝန် ယူလော့”ဟုပြောဆိုလေ၏။ ကျွဲကျောင်းသားလည်း သဘောတူ၍ တာဝန်ယူလိုက်လေ၏။ ပြိုင်မည့်နေ့ရက်ကို သတ်မှတ်သိရသောအခါ ပြိုင်ပွဲဝင် ရောက်ခဲ့လေ၏။ ပြိုင်ရန်မှာ တစ်ယူဇနာဝေးသောအရပ်၌ ရှိသော ရေကန်မှ ရေကိုခပ်ယူလာကြရန်ဖြစ်လေ၏။ ထို့ကြောင့် ကျွဲကျောင်းသားနှင့် ဘုရင့်သမီးတော် တို့သည် သူ့ထက်ငါ အလျင်ရောက်နိုင်ရန် အပြေးအလွှားအားကုန်နွှဲခဲ့ကြရလေ၏။ ပြိုင်ပွဲကို အမတ်ကြီးတို့လူစုသည် တောင်မြင့်တစ်လုံးပေါ်မှ ကြည့်ရှုနေခဲ့ကြ\n\n၏။ ကျွဲကျောင်းသားသည် လျင်စွာရေခပ်လျက် ပြန်လာခဲ့လေ၏။ သို့သော် ပန်းတိုင် သို့အရောက်တွင် အညောင်းပြေသဘောဖြင့် အိပ်မှေး၍ အပန်းဖြေနေခဲ့လေ၏။ ရှင်ဘရင်သမီးကား မရပ်မနားပြေးခဲ့သဖြင့် ပန်းဝင်ရန် နီးသထက် နီကပ်လာလေ ၏။ ကျွဲကျောင်းသားသာ အထနှေးချေက ရှုံးနိမ့်နိုင်ရာ၏။ ထို့ကြောင့် အမတ်ကြီး သည် မနေသာတော့ဘဲ လေးသမားကို အကြံပေးလေ၏။ “ကျွဲကျောင်းသား ခေါင်း ပေါင်းကို လေးဖြင့်ပစ်လော့” ဟုပြောလေ၏။ ထိုအခါ လေးသမားလည်း ချိန်ရွယ်လျက် ပစ်လိုက်လေ၏။ လေးထိမှန်ပြီးမှပင် အိပ်ပျော်ရာက လန့်နိုးခဲ့ရလေ၏။\n\nချက်ချင်း သတိရလျက် ထကြည့်လေလျှင် မင်းသမီးပန်းဝင်ရန် နီးကပ်နေပြီး သည်ကို မြင်ရလေ၏။ ရေအိုးခွက်ကို အဆောတလျင် ကောက်ယူ၍ တစ်ဟုန်ထိုး ပြေးလိုက်လေ၏။ ထို့ကြောင့် သီသီကလေး ကပ်၍ ပန်းဝင်နိုင်ခဲ့လေ၏။ ကျွဲကျောင်း သားအနိုင်ရလေသဖြင့် ပရိသတ်လည်း ချီးမွမ်းဩဘာပြုကြလေ၏။ ရှင်ဘုရင်ကား သမီးတော် ရှုံးနိမ့်ခဲ့ရ၍ ရှက်အားတကြီး ဖြစ်ခဲ့ရလေ၏။\n\nအောင်ပွဲရသော ကျွဲကျောင်းသားသည် ဘုရင့်သမီးကို ရမည်ဖြစ်သဖြင့် အားရဝမ်းသာ ဖြစ်နေလေ၏။ သို့သော် ဘုရင်ကြီးက ကတိအတိုင်း သမီးတော်ကို မပေးလိုဘဲ ရှိနေခဲ့လေ၏။ သမီးတော်အစား“သင်လိုသမျှ သယ်ယူပါ၊ နိုင်သရွေ့ ရွှေငွေဥစ္စာကို သာ ပေးပါအံ့”ဟု အမိန့်ရှိလေ၏။\n\nဘုရင်၏ စကားအတိုင်း “ကောင်းပါပြီ”ဟု သဘောတူညီကြလေ၏။ ထိုအခါ အမတ်ကြီးက အကြံပေးသည်မှာ “တောင်ထမ်းသမား သင်သည် ထမ်းအားရှိသူ ဖြစ်သည်၊ သင်တနိုင်တပိုင်ထမ်းဆောင်ချေလော့”ဟု ပြောဆိုလေ၏။ ထို့ကြောင့် သယ်ယူစရာအဖြစ် အိတ်ကြီးတစ်ခုကို ချုပ်လုပ်ခဲ့ကြလေ၏။\n\nဘုရင်မင်းသည် ရွှေငွေဥစ္စာယူဆောင်ရန်အတွက် ထည့်စရာယူဆောင်လာခဲ့ ရန် တမန်စေလိုက်၏။ အဆင်သင့်ချုပ်လုပ်ထားပြီးသော အိတ်ကြီးဖြင့် တောင်ထမ်း သမားကို ယူဆောင်စေလေ၏။ ယူရန် ရောက်သွားလေသော် ရှင်ဘုရင်က “ဤ အိတ်ကြီးနှင့် ထည့်ပေးနိုင်ရန်မှာ ငါ၏ တိုင်းပြည်တွင်ပင် ရှိမည်မထင်၊ တစ်ရက် ဆိုင်းငံ့ပေလော့”ဟု ပြောဆို လွှတ်လိုက်လေ၏။\n\nထို့နောက် ဘုရင်သည် အကြံထုတ်လေပြီးလျှင် ထိုလူစုတို့အား ညဉ့်ချင်းတွင်း ခေါ်ယူစုရုံးလေ၏။ နေရာတစ်ခုတွင် ထားပြီးသော် အရက်သေစာ ဝလင်အောင် တိုက်ကျွေးခဲ့လေ၏။ အရက်မူးလာသောအခါ သတိမေ့လျက် အိပ်ပျော်သွားခဲ့ကြ လေ၏။ ထိုအခါ ဘုရင်သည် မီးရှို့စေပြီး သေအောင်ပြုလေ၏။ မီးစွဲလောင်လာ သော် ထီးပြန်လှန်ဆောင်း သမားက မိမိထီးကို အသင့်ဆောင်း၍ ကာကွယ်လိုက် လေ၏။ ထို့ကြောင့် မိုးကြီးရွာလေသဖြင့် မီးငြိမ်းသွားခဲ့ရလေ၏။\n\nမိုးလင်းသောအခါ အမတ်ကြီးက ဘုရင်ကို စိန်ခေါ်ခဲ့လေ၏။ “သမီးကို သာ ပေးမည်လော၊ စစ်ကိုပင် ဆိုင်မည်လော”ဟု တမန်စေလွှတ်လိုက်လေ၏။ ထိုအခါ ရှင်ဘုရင်လည်း ကြောက်အားကြီးလျက် သမီးတော်ကို ပေးအပ်ခဲ့ရလေ၏။ သို့သော် ထိုသမီးတော်ကို မည်သူရထိုက်သနည်း”ဟု အကြံပြုလေ၏။ အမတ်ကြီးသာ ပညာ ရှင်ဖြစ်သည်။ အမတ်ကြီး၏အကြံအစည်ဖြင့်သာ ရရှိခြင်း ဖြစ်လေသည်ဆိုကာ အမတ်ကြီးနှင့် ထိမ်းမြားခဲ့ကြလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 38,
      "category_id": 2,
      "title": "ကိုယ့်ရောဂါကိုယ်သာသိ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်ခါတုန်းက အလုပ်ကိစ္စနှင့် တောကလူတစ်ယောက် မြို့သို့ရောက်လာ သည်။ လှေဖြင့်လှော်ခတ်သွားခဲ့ရသဖြင့် ပင်ပန်းနွမ်းရိနေသည်လည်း ဖြစ်လေသည်။ ထိုကြောင့် မြို့သို့ ခရီးရောက်မဆိုက် နီးရာဆိုင်တစ်ဆိုင်သို့ အပြေးအလွှား ဝင်သွားခဲ့ လေသည်။\n\nအစာ ဆာမွတ်နေသည့်အလျောက် မုန့်ပဲသရေစာစားလိုလှသဖြင့် မျက်စိ သိုင်းဝန်း၍ ကြည့်မိရာ အမွှေးဆပ်ပြာခဲများကို တွေ့မြင်ရလေ၏။ အရောင်အဆင်း အမျိုးမျိုးရှိသော ဆပ်ပြာခဲများ ပြန့်ကြဲလျက်ရှိနေသည်။\n\nခရီးသည်သည် ဆပ်ပြာခဲမှန်း လုံးဝမသိ။ မုန့်တစ်မျိုးမျိုးသာဖြစ်မည်ဟု အောက်မေ့မှတ်ထင်လေ၏။ စားချင်အားကြီးနေသည်နှင့် အလောတကြီး ဈေးနှုန်း ကို မေးမြန်းခဲ့လေ၏။ ထိုနောက် မဆိုင်းမတွန့်ဘဲ ချက်ချင်းကောက်ယူစားသောက် လိုက်လေသည်။\n\nစားပြီးသောအခါတွင်မှ မုန့်အရသာ မဟုတ်ကြောင်း သတိထားမိလေ၏။ သို့သော် မှားသည်ကိုကား အရေးမထားနိုင်ချေ။ အရှက်မရစေရန် သာ ဣန္ဒြေမပျက် ဘဲ စားမြဲဆက်စားလေတော့၏။\n\n၎င်းအား အနီးရှိ လူတစ်ယောက်က မြင်လေသော်.\n\n“ဤလူမုန့်မှန်း ဆပ်ပြာခဲမှန်းမသိ၊ ဘယ်က လူထူးလူဆန်းလေနည်း” ဟု အံ့အားသင့်လေ၏။\n\nထိုနောက် မနေသာဘဲ.\n\n“မိတ်ဆွေ ဤသည်မှာ ဆပ်ပြာခဲပါ၊ စားစရာမုန့်မဟုတ်ပါ”ဟု ပြောလေ၏။ ထိုအခါ ၎င်းက မိမိအရှက်ကို ပြန်ဖုံးမိရန် ရှောင်တခင် ပြန်ပြောလေ၏။ “ကျွန်ုပ်သိပါသည်၊ ကိုယ့်ရောဂါကို ကိုယ်သိကြပါသည်၊ ဆပ်ပြာစားမှ ကိုယ့် ရောဂါက သက်သာရာ ရပါသည်”ဟု ဖြတ်ထိုးဥာဏ်သုံးခဲ့လေ၏။\n\nထိုနောက် တန်ဖိုးပေးဆပ်ကာ ဆိုင်မှ ‘မှင်သေ’မပျက်ဘဲ ထွက်ခွာသွားလေ သတည်း။\n\nမှင်သေ= ဟန်အမူအရာမပျက်ဘဲ",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 39,
      "category_id": 2,
      "title": "နဖူးစာရေးနတ်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက တိုင်းပြည်တစ်ပြည်တွင် ဘုရင်တစ်ပါးစိုးစံ လျက်ရှိလေ၏။\n\nထိုဘုရင်ကြီးသည် တောကစား ဝါသနာပါရှိလေ၏။ ထို့ကြောင့် တစ်နေ့သ၌\n\nတောကစားရန် ထွက်ချီတော်မူခဲ့လေသည်။ ထိုအခါ ယာခင်းလုပ်ကိုင်လျက်ရှိသော လင်မယားနှစ်ယောက်နှင့်တွေ့ဆုံကြလေ၏။ ဘုရင်ကြီးသည် ခရီးလွန်ခဲ့ရသဖြင့် နန်းတော်သို့ မပြန်နိုင်တော့ဘဲ ထိုလင်မယားထံ၌ တစ်ည တည်းခိုနေခဲ့ရလေ၏။ ထိုနေ့ညဉ့်တွင် နဖူးစာနတ်သည် ဆိုက်ရောက်လာလေ၏။ ယာသမား မောင် နှံတို့လည်း ကောင်းစွာ အိတ်ပျော်လျက် ရှိနေကြ၏။ နဖူးစာနတ်သည် တဲအ ဝင်ဝ၌ အိပ်ပျော်နေသော ဘုရင်ကို မကျော်လွှားနိုင်ချေ။ ထို့ကြောင့် “ပြည့်ရှင်မင်း ကြီး ဖယ်ရှားပါလော့”ဟု ပြောဆိုခဲ့လေ၏။ ဘုရင်လည်း “သင်မည်သူနည်း”ဟု မေးမြန်းလေ၏။ “ကျွန်ုပ် နတ်ဖြစ်သည်”ဟု ပြန်ပြောလေ၏။ “ဘယ်သို့သော နတ်မျိုး ဖြစ်၍ အဘယ်ကြောင့် လာရောက်ရသနည်း”ဟု ထပ်မံမေးလေ၏။ ထိုအခါ “ကျွန်ုပ် နဖူးစာနတ်ဖြစ်ပါသည်။ နဖူးစာထိုးရန် လာရောက်ခြင်းဖြစ်ပါသည်”ဟု ပြန်ပြော လေ၏။\n\nရှင်ဘုရင်လည်း ပယ်ရှားပေးလေလျှင် နတ်သည် ယာတဲသို့ ဝင်သွားလေ၏။\n\nရောက်လေသော် ကိုယ်ဝန်အရင့်အမာ ရှိနေပြီးသော ယာရှင်မယား၏ သန္ဓေသား\n\nကို နဖူးစာထိုးခဲ့လေ၏။ ထို့နောက် တဲမှထွက်ခဲ့လျှင် ဘုရင်က “မည်သို့ ထိုးခဲ့သ\n\nနည်း”ဟု မေးမြန်းလေ၏။ ထိုအခါ နတ်က“တစ်ဆယ့်ငါးနှစ်အရွယ်သို့ ရောက် သောအခါ မြွေကိုက် ရေနစ်၍ သေရလတ္တံ့”ဟု ရေးထိုးခဲ့ကြောင်း ပြောပြခဲ့လေ၏။ ဘုရင်မင်းလည်း“အဟုတ် မှန်ကန်အံ့လော”ဟု တွေးတောကာ ကလေးမွေး ဖွားသည်တိုင်အောင် စောင့်ဆိုင်း၍ နေလေ၏။ ကလေးမွေးဖွား၍ နို့လွတ်သော အခါ နန်းတော်သို့ ယူဆောင်လာခဲ့လေ၏။ နန်းတော်သို့ ရောက်လျှင် အထိန်းအယ တို့ဖြင့် ကောင်းစွာပြုစုလုပ်ကျွေးထားခဲ့လေ၏။ အထူးသဖြင့် နန်းပေါ်မှအောက်သို့ မဆင်းစေရန် စောင့်ရှောက်ထားစေ၏။\n\nဘုရင်မွေးစား သူငယ်သည် တဖြည်းဖြည်းနှင့် တစ်ဆယ့်ငါးနှစ်အရွယ်သို့ ရောက်လာခဲ့လေ၏။ တစ်နေ့သ၌ ဘုရင်မင်းသည် ဥယျာဉ်တော်သို့ ခေါင်းဆေး မင်္ဂလာပြုရန် ထွက်ချီလျက် ရှိနေလေ၏။ ထိုအခါ မွေးစားသူငယ်သည် ရေချိုးလို သောစိတ်က ပြင်းပြလာခဲ့ရလေ၏။ အထိန်းတော်တို့ကို ရေချိုးရန် ပြောလေသော်ဘုရင်အမိန့်မရ၍ ခွင့်မပေးလေသဖြင့် များစွာ ဆူပူခဲ့လေ၏။ ထို့ကြောင့် သူငယ် အလိုသို့လိုက်လျက် ရေချိုးစေခဲ့ကြလေ၏။\n\nဘုရင်မွေးစားသားသည် မြို့စွန်တစ်နေရာသို့ ထွက်တော်မူလေ၏။ ထိုတွင် ချောင်းတစ်ခု၌ သစ်ပင်တစ်ပင်လည်း ချောင်းထဲသို့ အကိုင်းထိုးထွက်လျက် ရှိနေ လေ၏။ ထိုသစ်ကိုင်းတွင် မြွေတစ်ကောင်ရှိနေလေ၏။ နဖူးစာပါလာသော မောင်ကံဆိုးမှာ ချောင်းထဲသို့ ခုန်ဆင်းလို၍ ထိုသစ်ကိုင်းသို့ တက်လေ၏။ ထိုအခါ မြွေကိုက်ခံရသဖြင့် အဆိပ်မွှန်လျက် ချောင်းထဲသို့ ကျသွားခဲ့ရလေ၏။ ထို့ကြောင့် သူငယ်လည်း ရေနစ်၍ သေဆုံးခဲ့ရရှာလေ၏။\n\nဘုရင်ကြီးသည် ခေါင်းဆေးမင်္ဂလာ ပြုပြီးနောက် မကြာခင် နန်းတော်သို့ပြန် လာခဲ့လေ၏။ မွေးစားသားကို မတွေ့ရသောအခါ စိတ်မချ၍ အထိန်းတော်တို့ အား မေးမြန်းစုံစမ်းလေ၏။ ထိုအခါ မြွေကိုက် ရေနစ်၍ သေဆုံးခဲ့ရပြီးကြောင်းကို သံတော်ဦးတင်ခဲ့ကြလေသည်။ ဘုရင်ကြီးလည်း လွန်စွာစိတ်မကောင်းဖြစ်ခဲ့ရလေ ၏။ ထို့နောက် “နဖူးစာ တကယ် ဟုတ်မှန်ပါကလား”ဟု စိတ်က ယူဆခဲ့ရလေ၏။ မှူးမတ်တို့ကိုလည်း အမျက်တော်မထားဘဲ ထိုသူ၏ နဖူးစာကံဆိုးခဲ့ရခြင်းကိုသာ အပြစ်တင်ခဲ့လေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 40,
      "category_id": 2,
      "title": "ခယ်မ ခဲအို ဆုပန်ဆို",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက ကျေးရွာတစ်ရွာတွင် လူတစ်ယောက်ရှိလေသည်။ ၎င်းသည် နောင်သံသရာဘဝတွင် အေးချမ်းစွာ ဖြစ်လိုချင်၏။ ထို့ပြင် အမြင့်မြတ်ဆုံး ဖြစ်ရ ၍ လူတကာ၏ အပူဇော်ကို ခံထိုက်လို၏။ ထိုဆန္ဒအတိုင်း ဖြစ်မြောက်စေရန် မပြတ်စိတ်ကူးကြံဆလျက်ရှိလာခဲ့လေသည်။ မိမိ၏ဆန္ဒနှင့် အကြံအစည်များကို လည်း အခါအားလျော်စွာ ထုတ်ဖော်လေ့ရှိပေသည်။ လူစုလူဝေးများတွင် အရိပ်အ မြွက်ချ၍ ပြောဆိုခဲ့လေ၏။\n\nတစ်နေ့သ၌ ၎င်း၏ ခယ်မနှင့် အဖော်များသည် ညနေရောက်၍ ထမင်းစားခဲ့ ကြလေ၏။ ထမင်းစားအပြီးတွင် စကားဝိုင်းဖွဲ့လျက် ရောက်တတ်ရာရာကို ပြောဆို ခဲ့ကြလေသည်။ ထိုစကားဝိုင်းသို့ ထိုလူလည်း ဝင်ရောက်၍ စကားစပ်လျက် ပြောဆို လေသည်။ ၎င်းပြောဆိုချက်မှာ အခွင့်သာခိုက် မိမိစိတ်ကူးကြံစည်ချက်ကို ဖော်ထုတ် ခြင်းပင်ဖြစ်လေသည်။\n\nထိုစကားဝိုင်း၌ သူ၏စကားကို ကြားသိကြရသူများက ပြန်လည်ဆွေးနွေးကြ လေသည်။ ထိုသို့ တောင့်တခြင်းဖြင့် မည်သို့ပြည့်စုံအံ့နည်း'ဟု မေးမြန်းခဲ့ကြလေ သည်။\n\nထိုအခါ ၎င်းက ဖြေရှင်းသည်မှာ. . .\n\n‘လောကတွင် တောင်ကြို တောင်ကြား၌ စမ်းရေများ ထွက်သောနေရာ ရှိ ပေသည်။ ထိုရေကို လူတိုင်း၊ သတ္တဝါတိုင်းက ရေအေးရေချမ်းအဖြစ် သတ်မှတ်ထား ကြသည်။ ကြိုက်နှစ်သက်ကြပြီး စိတ်ဓာတ်ကိုလည်း ဆွဲဆောင်နိုင်သော သတ္တိရှိသည်' ဆို၏။\n\n၎င်းပြင် ဆက်လက်ပြောသည်ကား. . .\n\n'ထိုတောင်ကြားဝယ်၊ အလွန်ကြီးမားသော ကျောက်ညိုတုံးများရှိတတ် လေသည်။ ယင်းမှာ ပို၍ ပနံရလျက် လူတို့၏ အသည်းစွဲလည်း ဖြစ်တတ်လေသည်။ ခိုင်ခံ့၍ မာကျောချောညက် နူးညံ့နေလေသည်။ ကျောက်ဆစ်ဆရာတို့ အကြိုက် နှစ်သက်စရာဖြစ်သည်။အမြင့်မြတ်ဆုံးသော ဘုရားဆင်းတုကို ထုလုပ်လေ့ရှိ ကြသည်။\n\nထို့ကြောင့် ကျောက်ညိုတုံးဆိုလျှင် ဘုရားအဖြစ်သို့ရောက်၍လွန်စွာမြင့်မြတ် သွားသည်။ လူနတ်ဗြဟ္မာတို့ ရှိခိုးကော်ရော် ပူဇော်ခြင်းကိုပါ ခံထိုက်သည်'ဟုထိုနောက် 'ငါသည်လည်း၊ ထိုသို့မြင့်မြတ်၍ ပူဇော်ထိုက်ခြင်းကို တောင့်တ လျက်ရှိသည်။ ရည်မှန်းချက်အတိုင်း ဖြစ်ရာဘဝ၊ ဖြစ်ရာဌာနတွင် တောင်ကြို တောင် ကြားစမ်းရေပွားများသောအရပ်၌ ကျောက်ညိုတုံး တဇာစ် ဖြစ်ရပါလို၏'ဟု တောင်းတလျက်ရှိနေကြောင်း ဖွင့်ဟပြောပြခဲ့လေသည်။\n\n၎င်း၏စကားဆုံးလျှင် ခယ်မက မဆိုင်းမတွ စကားငေါ့၍ ပြောလေ၏။ 'ခဲအိုသာ ယင်းသို့ ဆုတောင်းနေမည်ဆိုက ကျွန်မလည်း တန်ပြန်သောအား ဖြင့် တောင်းဆုပြုလိုပါ၏'ဟု ပြန်ပြောလေ၏။\n\nထိုနောက် 'ဖြစ်လေရာရာ ဘဝဝယ် ခဲအိုဆုတောင်းထားသော ထိုကျောက်ညို တုံးကို တွေ့ရပါလို၏။ ဘုရားမထုလုပ်မီကာလအတွင်း သနပ်ခါးသွေးကျောက်ပျဉ် ပြုရပါလို၏'ဟု ခယ်မက ရယ်သွမ်းသွေးကာ ပြောလေ၏။ (တစ်ချို့က နံ့သာရည် သွေး ကျောက်ပျဉ်ပြု၍ ဘုရားသပ္ပာယ်ရပါလို၏ဟူသည်)\n\nထိုအခါ ခဲအိုသည် ဒေါသကြီးစွာ ဖြစ်ခဲ့လေသည်။ 'နင်ငါ့ကို နိုင်လိုမင်းထက် ပြက်ရယ်ပြုသည်။ ဘုရားကို အားမနာ၊ မလေးစားရာရောက်သည်” ဟု အပြစ်ပြော ၍ ခိုက်ရန်တွေ့ခဲ့ကြရလေ၏။ ထိုနောက် ရပ်ရွာလူကြီးများထံ တိုင်ကြားခဲ့ရလေ၏။ ထို့ကြောင့်လူကြီးများက ဖျန်ဖြေကာ ခယ်မအား လျော်ကြေးဒဏ်ပေးစေဟု ကြေအေး နှစ်သိမ့်ခဲ့ရလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 41,
      "category_id": 2,
      "title": "လူမျိုးနှင့် ဘာသာ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ဤကမ္ဘာမြေကြီးသည် တပေါင်းလပြည့် စနေနေ့တွင် အစဦးစွာ ဖြစ်ပေါ်လာ ခဲ့လေ၏။ မြေကြီးပေါ်ပြီးနောက် ကမ္ဘာဦးလူတို့သည် ဗြဟ္မာပြည်မှ ဆင်းသက်ကြ လေ၏။ ကမ္ဘာ၏ အသိအမှတ်အဖြစ် အရှေ့ကျွန်း၌ ကုက္ကိုပင်၊ တောင်ကျွန်း၌ သပြေပင်၊ အနောက်ကျွန်း၌ ထိန်ပင်၊ မြောက်ကျွန်း၌ ပဒေသာပင်တို့ ပေါက် ရောက်ဖြစ်ထွန်းခဲ့ကြလေကုန်၏။\n\nကမ္ဘာဦးလူတို့သည် ပထမတွင် မြေဆီကို စား၍နေခဲ့ကြလေ၏။ အရောင်အ ဝါ ထွန်းလင်းလျက် ညဉ့်နေ့ မကွဲပြားဘဲ ရှိခဲ့၏။ ထို့နောက် အကျင့်ဖောက်ပြားလတ် ရာကား၊ ကိုယ်ရောင်ကွယ်ခဲ့ရလေ၏။ ထိုအခါ အလင်းရောင်ပျောက်၍ အမိုက်မှောင် အတိသာ ဖြစ်လာခဲ့ရလေ၏။ ထို့ကြောင့် အလင်းကို တောင့်တခဲ့ကြ ရာ အလင်းရောင်ပေါ်လာ၏။ ထိုအလင်းရောင်ကို နေဟုသမုတ်ကြလေ၏။\n\nထို့ပြင် ထိုနေမင်း စတင်၍ အလျင်လင်းသောနေ့ရက်ကို တနင်္ဂနွေဟု သမုတ်ကြလေ၏။ ထိုနေ့ ကုန်လွန်သောအခါ ညအချိန်ရောက်လျှင် အမိုက်အတိဖုံး လာခဲ့ရလေ၏။ ထိုအခါ ထပ်မံ၍ အလင်းရောင်ကို တောင့်တကြပြန်လေ၏။ အလို အတိုင်း အလင်းရောင်ကဲ့သို့ ပေါ်လာ၍ စန္ဒ(လ)ဟု သမုတ်ကြကုန်၏။ ထိုရက်ကို တနင်္လာဟူ၍ သမုတ်ခဲ့ကြလေ၏။\n\nကမ္ဘာဦးလူတို့သည် တစ်စတစ်စဖြင့် ကာလရှည်ကြာလာခဲ့လေ၏။ ထိုအခါ အကောက်အလိမ်ပြုခြင်း၊ ခိုက်ရန်ဖြစ်ပွားခြင်း ဖြစ်လာခဲ့ကြလေ၏။ ထို့ကြောင့် ခိုက်ရန်ကို ငြိမ်းချမ်းရန် မဟာပူရိသတစ်ယောက်ကို ဂုရုမြှောက်ကြလေ၏။ ထိုဂုရု သည် သွန်သင်ဆုံးမ၍ ငြိမ်းချမ်းစေခဲ့ရလေ၏။ ထိုနောက် အက္ခရာ၊ ဂဏန်းသင်္ချာ အစရှိသော အလုံးစုံတို့ကို ပြုစုစီရင်စေလေ၏။ ထိုအက္ခရာတို့ကို ကမ္ဘာ့ကျောက်စာ\n\nဟု သမုတ်ကြကုန်၏။\n\nထို ဂုရုတို့သည် သီလ မတည် ဖြစ်လာပြန်လေ၏။ ထိုအခါ ဘုန်းပညာလက္ခ ဏာနှင့် ပြည့်စုံသူတစ်ဦးကို လိုလားခဲ့ကြလေ၏။ ၎င်းအား ဆယ်စုတစ်စုပေး၍ မင်းပြုပါဟု တောင်းပန်းကြလေ၏။ ထို့နောက် ရာဇဘိသိက်သွန်း၍ မင်းမြှောက် ခန့်အပ်ခဲ့ကြလေ၏။ မင်းကိုကား မဟာသမ္မတ ဟူ၍ တံဆိပ်ခတ်နှိပ်ခဲ့ကြလေ၏။ စိုးစံရာ မြို့တော်မှာ ကုသဝတီဟု သမုတ်ခဲ့ကြလေ၏။ ထိုအခါမှစ၍ ကမ္ဘာဦးလူတို့ သည် မဟာသမ္မတမင်းအား ဆယ်စုတစ်စုစီ ပေးဆက်လာခဲ့ကြလေ၏။\n\nပထမ မင်းသည် တရားကျင့်သုံးလေ့ရှိသဖြင့် ရသေ့ပြုကာ လောကီဈာန်ရရှိ ခဲ့လေ၏။ ထိုမင်းလက်ထက် တောတောင်၊ အင်းအိုင်၊ အသီးအနှံ၊ အစားအစာ အခေါ်အဝေါ်တို့ကို ကမ္ဘာစောင့်နတ်၊ ရသေ့တို့က လူအယောင်ဆောင်၍ သင်ပေး ခဲ့ကြလေ၏။ မဟာသမ္မတမင်းသည် တရားတဘောင်အတွက် သူမြတ်တစ်ဦးကို ခုံတရားသူကြီးအရာ၌ ခန့်အပ်ထားရှိခဲ့လေ၏။ ၎င်းကို ကောင်းစွာပြောဆိုတတ်သူ (မနု)ဟူ၍ ခေါ်တွင်လေ၏။\n\nထိုမနုသည် ရသေ့ပြုလေသော် ဈာန်ရရှိလေ၏။ ဈာန်တံခိုးဖြင့် စကြဝဠာ တံတိုင်းသို့သွားလေသော် အက္ခရာတို့ကို တွေ့လေ၏။ လောကသမုတ္တိ ကျမ်း၊ ဓမ္မ သတ်ကျမ်းတို့ကို တွေ့ရှိလေ၏။ ထို့ကြောင့် ထိုကျမ်းတို့ကို ကူးယူလာခဲ့လေ၏။ ထို့နောက် မဟာသမ္မတမင်းအား ဆက်သလေ၏။ ထိုဓမ္မသတ်အတိုင်း မင်းလည်း စီရင်ဆုံးဖြတ်လေ၏။ ကမ္ဘာဦးက မနုတရားသူကြီး ယူဆောင်ပေးလာသောကြောင့် မနုဓမ္မသတ်ဟု ခေါ်တွင်လာခဲ့ကြလေ၏။ တခြားတခြားသော ရသေ့တို့သည်လည်း ထို့အတူ စကြဝဠာတံတိုင်းသို့ သွားရောက်လေ့ပြုကြလေ၏။ ထိုအခါ တွေ့ရှိသမျှ အထူးထူးသော ကျမ်းတို့ကို ရေးကူးလာခဲ့ကြလေ၏။ မဟာသမ္မတမင်းထံ ဆက်သ လေသော် ကမ္ဘာဦးလူတို့ သင်ကြားကြလေ၏။ ရသေ့ရှစ်သောင်း ဆရာကောင်းတို့က\n\nရေးကူးပေးသော အရာဖြစ်၍ အတတ်ပညာဟု ခေါ်ဆိုလာကြကုန်၏။\n\nကာလကြာသော် မဟာသမ္မတမင်းသည် အမျိုးလေးပါးကို ခွဲခြားသတ်မှတ် လိုက်လေ၏။ မင်း၊ ပုဏ္ဏား၊ သူကြွယ်၊ အမှုလုပ်ဟူ၍ အမျိုးလေးပါး ဖြစ်လာခဲ့ရလေ ၏။ ကုသဝတီပြည့်ရှင် မဟာသမ္မတသည် အရှည်ကာလ စိုးစံလာခဲ့လေ၏။ ထို့ကြောင့် ထိုမင်း၌ သားကြီး တစ်ကျိပ်ခြောက်ယောက် ဖွားမြောက်လာခဲ့ရလေ၏။ သားတော်ငယ်ကား ရှစ်ကျိပ်ငါးယောက် ရှိခဲ့လေ၏။ နှစ်ရပ်ပေါင်းသော် တရာ့တစ် ပါးတို့ ဖြစ်ကြလေ၏။\n\nထိုသားကြီး ဆယ့်ခြောက်ယောက်ကို (၁၆)ပြည်ထောင် တည်ထောင်ပေးထား ခဲ့လေ၏။ သားငယ်တို့ကိုလည်း အသီးသီးမြို့ရွာတည်ချ၍ ပေးထားခဲ့လေ၏။ ၁၆ ပြည်ထောင်တို့တွင် သားကြီး သမုတ္တိဒေဝ၏ ပြည်ထောင်ကား ရမ္မာဝတီမည်၏။ ဗြဟ္မဒတ်မင်း၏ပြည်ကား ဗာရာဏသီမည်၏။ သမာဓိသားတော်မှာ ကုသဝတီကို စိုးစံခဲ့ရ၏။ ကျန်သားများမှာ အသီးသီး သာမာဝတီကို ဝေသာလီ၊ သမန္ဒကို မိတ္ထီလာ၊ သာလနကို အယုဇ္ဈပူရ၊ သုဝဏ္ဏကို ဟတ္ထိပါလ၊ သုခိယကို အစိရဝတီ၊ သုဘောဂကို ဧကစက္ခု၊ သုဂန္ဒကို ကောသမ္ဘီ၊ ဗလဝကို ကန္နကောစ္ဆ၊ အာဘကို ရာဇဂြိုဟ်၊ သဉ္စိ\n\nတကို စမ္ပာနဂို၊ ပဘာတကို တက္ကသီလ၊ မဏ္ဍပ္ပကို ကုသိနာရုံ၊ သုရန္ဒကို သတ္တီလပြည်\n\nတို့ကို ပေးအပ်ခဲ့ကြလေ၏။ သားငယ်တို့ကား တိုင်းငယ် ရှစ်ဆယ့်ငါးတိုင်းတို့တွင်အသီးသီး ပေးအပ်ထားနှင်းခဲ့လေ၏။ ထိုပြည်ထောင်နှင့်တိုင်းတို့ကို ပေါင်းသော် တရာ့တစ်ပါးမင်းဟူ၍ ဖြစ်လာခဲ့ရလေ၏။\n\nထိုမင်း တရာ့တစ်ပါးတို့သည် ခမည်းတော်မင်းကို နှစ်စဉ်အခွန်ဆက်သခဲ့ကြ လေ၏။ အဖူးအမြင်ပြု၍ လေးမြတ်ရိုသေခဲ့ကြလေ၏။ သားတော် မင်းသားတို့သည် လည်း ခမည်းတော်အလား ရာဇဘိသိက်ခံယူခဲ့ကြလေ၏။ ဘိသိက်မင်းဖြစ်လာ သောအခါ ခမည်းတော်မင်းကို အခွန်မဆက်၊ ဖူးမြင်ခြင်းမပြုဘဲ ဆန့်ကျင်လာခဲ့ကြ လေ၏။ မကောင်း အကြံအစည်ပြုလျက် လုပ်ကြံပုန်ကန်ရန် ဖြစ်လာခဲ့ကြလေ၏။ ထိုအပြုအမူကို ခမည်းတော်မင်းက သိလေလျှင် ဤသို့ အကြံဖြစ်ခဲ့လေ၏။ “ငါ့ကို ဆန့်ကျင်၍ ငါကပြန်၍ ခုခံမှုစစ်ကို ဆင်နွှဲရလျှင် လူသူတိရစ္ဆာန်များကိုပျက် စီးစေရာသည်၊ မခုခံဘဲ နေကလည်း ငါ့အား မလေးစားဖြစ်ပေရာ၏”ဟူ၍ အောက် မေ့လေ၏။ ထိုအခါ သိကြားမင်းစံရာ ပဏ္ဍုကမ္ဗလာတင်းမာ လာခဲ့လေ၏။ အောက် ရုပ်လူ့ပြည်သို့ ကြည့်ရှုမိလေသော် သားအဘတို့ ကိစ္စကို တွေ့မြင်သိရှိလေ၏။\n\nသိကြားမင်းလည်း မနေသာဘဲ အဝတ်ဖြူကို ဆင်မြန်းလေ၏။ ထို့နောက် လက်ျာရစ် ခရုသင်းတွင် မျက်နှာဝ၌သပြေညွန့်ကိုစိုက်ထိုး၍ လက်စွဲလေ၏။ယင်းသို့ ဆင်ယင်ပြီးလျှင် ဗြဟ္မာမင်းသည် (၁၀၁)ပါးသော မင်းတို့၏ စိတ်နှလုံးကို ယူကျုံး နှစ်သက်စေလေ၏။ ထို့ကြောင့် အာစရိယဟူသောအမည်ကို ခံယူရရှိခဲ့ လေ၏။ \n\nမဟာဗြဟ္မာကြီးသည် တပည့်တို့အား ဘာသာခြားနား၍ စကားသီးခြားစီပြော ဆိုစေ၏။ တပည့်တို့ကလည်း ထိုဆရာသင်ပေးသော စကားအတိုင်း တတ်သိနား လည်ခဲ့ကြလေ၏။ ထိုအခါကစ၍ တစ်ရာ့တစ်ပါး ဘာသာစကား ကွဲပြားလာခဲ့ကြ ရလေ၏။ အဝတ်အစား အဆင်အယင်တို့လည်းကွဲပြားလာခဲ့ ကြရလေ၏။ ထို့ကြောင့် ခမည်းတော်ကို ပုန်ကန်မှု အကြံအစည်မှာလည်း ပျက်စီးသွားခဲ့ရလေ၏။ ထိုအခါ မဟာသမ္မတမင်းလည်း ငြိမ်းချမ်းသာယာစွာ အသက်ထက်ဆုံး နေထိုင်သွား ခဲ့ရလေ၏။ ထိုကစ၍ လူမျိုး (၁၀၁)ပါး ကွဲပြား၍ ဘာသာခြားနားမှု ဖြစ်ပေါ်လာခဲ့ရ လေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 42,
      "category_id": 2,
      "title": "သစ္စာမြဲလှ မေရူပ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးလွန်လေပြီးသောအခါ တိုင်းပြည်တစ်ပြည်၌ ဘုရင်တစ်ပါး ထီးနန်းစိုးစံ ခဲ့လေ၏။ ထိုမင်း၏ တောင်ညာစံ မိဖုရားမှ သမီးတော်တစ်ပါး ဖြစ်ထွန်းခဲ့လေ သည်။ ထိုသမီးငယ်သည် မွေးစကပင် ရုပ်ရည်လှပတင့်တယ် ချစ်စဖွယ် ရှိသဖြင့် မေရူပဟူ၍ အမည်မှည့်ခေါ်ခဲ့ကြလေသည်။\n\nမေရူပသည် ငယ်စဉ်ကပင် ရိုးသားဖြောင့်မတ်သော စိတ်ရှိကာ တည်ကြည် သော ဣန္ဒြေအမူအရာကိုလည်း ဆောင်လေသည်။ ကြီးပြင်းလာသောအခါ တတ်သိ အပ်သော ပညာများကို တက္ကသိုလ်ဆရာကြီးထံ၌ သင်ယူခဲ့လေသည်။ ၎င်းနှင့်အတူ ဆင်းရဲသားတစ်ဦးလည်း ပညာသင်ရန် ရောက်ရှိနှင့်လေ၏။ ထိုဆင်းရဲသားသူငယ် မှာ မောင်သစ္စာဟူ၍ အမည်ရှိလေ၏။ ၎င်းတို့နှစ်ယောက်အတူတကွ ပညာသင် ကြားဘက်ဖြစ်ခဲ့ကြရလေသည်။\n\nတစ်နေ့သ၌ မယ်ရူပသည် စာရေးကူးနေစဉ် ကလောင်တံသည် လက်ထဲမှ\n\nလွတ်ကာ အောက်သို့ ကျသွားခဲ့လေရာ ကောက်ယူရန် ငုံ့ကြည့်မိသောအခါ မောင်သစ္စာကို တွေ့မြင်ရလေ၏။\n\nမေရူပက “အမောင်၊ ကျွန်မ ကလောင်တံကို ခဏကမ်းခဲ့ပါလော့”ဟု ပြောဆို လေ၏။\n\n“ကလောင်တံကောက်ပေးခ ငါ့ကို အဘယ်အရာပေးမည်နည်း” ဟု မောင်သစ္စာက မေးလေ၏။\n\nထိုအခါ မေရူပက ပြောသည်မှာ . . .\n\n“ကျွန်မသည် ဘုရင်မင်း၏ သမီးတစ်ယောက်ဖြစ်သည်ကား မှန်ပါသည်။ သို့ရာတွင် ယခုအခါ ကိုယ်ပိုင်ပစ္စည်းဟူ၍ တစ်စုံတစ်ခုမျှ မရှိပါ၊ အမောင်အား ပေးစရာဆို၍ ကတိသစ္စာတရားသာလျှင် လက်ဆောင်မွန် ရှိပါသည်။ အချိန်တန် အရွယ်ရောက်လျှင် အမောင်အား ပန်းဦးကို ပန်ဆင်ပါအံ့” ဟု ကတိဝန်ခံစကား သုံးကြိမ်ပေးလိုက်လေ၏။\n\nထို့ကြောင့် သူမ၏ နှုတ်ကတိ စကားအရ ကောက်ယူ၍ကောင်းစွာပေးလေ၏။ ဆရာကြီးထံ ပညာသင်ကြားလာခဲ့ကြလေရာ မကြာမီ ပညာသင်ကြား တတ် မြောက်လာခဲ့ကြလေသည်။ ထို့ကြောင့် မေရူပသည် မောင်သစ္စာကို နှုတ်ဆက်လျက် ဆရာကြီးထံမှ ပြန်ခဲ့လေ၏။ မောင်သစ္စာကား မပြန်သေးဘဲ နောက်ကျကျန်ရစ်နေခဲ့လေ၏။ မင်းသမီးပြန်သွားသောအခါ မောင်သစ္စာသည် တွေးတောမှုတစ်ခု ဖြစ် လာခဲ့ရလေသည်။\n\nမေရူပသည် ဘုရင်မင်း၏ သမီးတော်တစ်ဦး ဖြစ်သည်။ ငါမူကား သူဆင်းရဲ သားသာတည်း။ ငါ့ကို ကတိဝန်ခံခဲ့ခြင်းကား တည်လက်ရာအံ့လော။ ငါနှင့်သူ ဘုန်းကံချင်းတူလှသည်မဟုတ်။ မင်းသမီးကို အဘယ်သို့ ငါရနိုင်အံ့နည်း။ သူမကို မရခြင်းအတူ စောင့်လျက်နေ၍ ထူးအံ့လော့။ အဘယ်အကျိုးရှိရာအံ့နည်း။ ယင်း သို့ အကြံဖြစ်ကာ စိတ်ပျက်လာခဲ့ရလေ၏။\n\nထို့နောက် မျှော်လင့်ချက် ပြတ်ကင်းလျက် “ရသေ့ရဟန်းပြု၍ နေသည်က ကောင်းမည်”ဟု ဆုံးဖြတ်လိုက်လေ၏။ မကြာမီ မောင်သစ္စာသည် မိမိအကြံအစည် အတိုင်း ရသေ့ရဟန်းပြုခဲ့လေ၏။ ငြိမ်းချမ်းရာကို ရှာလျက် တစ်ယောက်တည်း ထွက်ခွာသွားလာ လှည့်ပတ်နေခဲ့လေသည်။\n\nမေရူပသည် ကောင်းမွန်စွာ မိဘရပ်ထံ ရောက်ရှိခဲ့လေ၏။ ထိုနောက်များ မကြာမီ မေရူပ၏ သတင်းသည် ကျော်ကြားလာခဲ့လေသည်။ 'မေရူပသည် ရုပ်ဆင်း အင်္ဂါလှပတင့်တယ်ပေသည်။ ဖြောင့်မတ်တည်ကြည်သော စိတ်နှလုံးရှိသည်။ မြဲခိုင် သော သစ္စာရှိချေသည်။ နူးညံ့သိမ်မွေ့ လိမ္မာသည်။ အသိပညာနှင့်ပြည့်စုံသည်။ ပညာတတ်မြောက်သည်။ ချစ် နှစ်သက်စရာပြောဆိုတတ်သည်။ နှုတ်ချိုသော စကားလည်းရှိသည်။ ကိုယ်ကျင့်တရား စောင့်စည်းလေ့ရှိသည်'ဟူသော ကောင်း သတင်းများထွက်လေသည်။ ပန်းရနံ့ကဲ့သို့ ထုံသင်းကြိုင်လှိုင်လေသည်။ ထို့ကြောင့် အရပ်ရပ်သို့ ပျံ့နှံ့၍ လူတိုင်းသိရှိခဲ့ပေ၏။\n\nထိုသို့ ကျော်ကြားလေသဖြင့် အတိုင်းတိုင်း အပြည်ပြည်ကလည်း ချီးမွမ်းလာခဲ့ ကြလေ၏။ တိုင်းနိုင်ငံ အသီးသီးမှ မင်းညီမင်းသားများသည် လိုလားမှု ဖြစ်ခဲ့ရ လေသည်။ ထို့ကြောင့် မေရူပနှင့်လက်ထပ်ထိမ်းမြားရန် ဘုရင်မင်းထံ တောင်းခံ ခဲ့ကြလေ၏။ ဘုရင်မင်းလည်း တောင်းခံသူများလေသဖြင့် အခက်ကြုံခဲ့ရလေ၏။ “မည်သူကို လက်ခံ၍ မည်သူနှင့်ပေးစားရမည်နည်း၊ မည်သူ့ကိုကား ဖယ်ရှားရမည် နည်း' ဟု စဉ်းစားမရ ဖြစ်လာခဲ့ရလေ၏။\n\nဘုရင်သည် သမီးတော်အတွက် အကြံအိုက်နေသည်ကို မေရူပသိမြင်လာခဲ့ရ လေသည်။ ဖခင်၏ပူပင်သောက စိုးရိမ်နေခြင်းကို သနားမှုဖြစ်လာခဲ့လေ၏။ ထို့ ကြောင့် ဖခင်ကို စိတ်ချမ်းသာစေရန် မေရူပက ထုတ်ဖော်လာခဲ့ရလေသည်။ တစ်နေ့သ၌ မေရူပက ဖခင်ကို လျှောက်တင်လေ၏။\n\n'ခမည်းတော် မင်းမြတ် မကြောင့်ကြပါလင့်၊ စိတ်အေးချမ်းသာစွာပင် စံတော်\n\nမူပါ၊ သမီးတော်၏ အိမ်ထောင်ရေးသည် ကင်းရှင်းပြီးသာဖြစ်ပါသည်။ တက္ကသိုလ်ပြည်တွင် ပညာသင်ကြားစဉ်ကပင် အိမ်ထောင်ဘက် ပြုခဲ့ပြီးဖြစ်ပါသည်။ သမီး တော်နှင့်ပညာအတူ သင်ဘက် မောင်သစ္စာဆိုသူနှင့် ကတိ သစ္စာထားရှိခဲ့ပါ သည်။ မောင်သစ္စာမှတစ်ပါး မည်သူနှင့်မှ လက်ထပ်မှု မပြုလိုပါ'ဟု ပြောလေသော် ဘုရင် လည်း စိတ်သက်သာရာ ရရှိခဲ့ရလေ၏။\n\nထိုသတင်းကို မေးစမ်းလာသမျှ မင်းတို့ကို ပြန်ကြားလေ၏။ မင်းညီမင်းသား\n\nတိုင်းကိုလည်း အသိပေးကျေနပ်စေခဲ့လေသည်။ ထို့ကြောင့် မျှော်လင့်မှုမရှိ ဖြစ်ရ ကာ နောက်ထပ်ဆက်သွယ်မှုများ တန့်ရပ်သွားခဲ့ကြ၏။ ထိုအခါမှ မင်းသမီးသည် ဖခင်ထံ ခွင့်တောင်းလေ၏။ အခွင့်ယူပြီးနောက်\n\nတက္ကသိုလ်ဆရာကြီးထံသို့ မောင်သစ္စာကို ရှာဖွေရန် သွားလေသည်။ မင်းသမီး မေရူပသည် ခရီးအတန်ပေါက်မြောက်ခဲ့လေ၏။ ထို့နောက် တောအုပ်တစ်ခုအနီးသို့ ရောက်ခဲ့ရလေသည်။ ထိုတွင် ခိုးသားဓားပြတို့နှင့် ပက်ပင်း တွေ့ဆုံရင်ဆိုင်ခဲ့ရလေ၏။ မေရူပကို မြင်လျှင် ဝတ်ဆင်လာသော အဆင်တန် ဆာများကို လိုလားတပ်မက် နှစ်သက်ခဲ့ကြလေသည်။ ထို့ကြောင့် မေရူပကို ‘မပြေး နှင့်ရုပ်လော့' ဟု ဆိုကြကာ တားမြစ်ကြလေ၏။ မေရူပလည်း တစ်ခွန်းသော စကားဖြင့်ပင် ရင်ဆိုင်လေသည်။ ထိုအခါ ခိုးသူကြီးက အံ့ဩလျက်. . .\n\n“နှမ သင်သည် ကြောက်ရွံ့ခြင်း ကင်းဘိသည်။ မတုန်မလှုပ် ရဲရင့်လှချေ သည်။ တစ်ကိုယ်တစ်ကာယတည်း အားကိုးမဲ့ သွားရဲသည်။ မည်သည့်အရေးကိစ္စ ရှိသနည်း။ သင်ကား ငါတို့၏ လက်ထဲကျရောက်ခဲ့လေပြီ။ အသက်ဆုံးရှုံးခံလိုသ လော၊ မိမိဌာနကို ကောင်းစွာ ပြန်သွားလိုချင်သလော ရွေးရန်သာ ရှိတော့သည်။ အသက် မသေလိုပါက ပါလာသမျှ ဘယက်ဒွါဒရာ တန်ဆာများကို ပေးရစ်ခဲ့လော့' ဟု ခြိမ်းခြောက်ပြောဆိုတောင်းလေ၏။\n\nမေရူပလည်း မကြောက်မရွံ့ တုန်လှုပ်ခြင်းမရှိဘဲ ပြန်ပြောလေသည်ကား. .\n\n'အမောင်တို့ မိမိမှာ ဖခင်၏ သောကကို ပျောက်စေရန် ခရီးထွက်ခွာလာရ ပါသည်။ တက္ကသိုလ်ပြည် ဆရာကြီးထံ သွားရောက်ပါမည်။ အတူ ပညာသင်ဖက်နှင့် သစ္စာပန္နက် ထားရှိခဲ့ဖူးပါသည်။ ထိုသစ္စာကို မဖောက်ဖျက်လိုသဖြင့် ကတိအတိုင်း အတွေ့ခံလိုပါသည်။ သေရခြင်းထက် ကတိပျက်ခံရမည်ကိုသာ ကြောက်လှပါသည်။ တောင်းပန်ပါရစေ။ ဆရာကြီးထံမှ သစ္စာထားခဲ့သူကို ရှာဖွေမေးမြန်းစုံစမ်းလိုပါ သည်။ ထိုက ပြန်ရောက်သောအခါ မိမိ၏အသက်ခန္ဓာကို အပ်နှင်းပါအံ့။ သဘော ရှိစွာ ယူငင်အသုံးပြုနိုင်ပါသည်” ဟု ဆိုလေသော် ခိုးသူကြီးလည်း စဉ်းစားမှု ပြုရ လေ၏။\n\nထို့နောက် ‘ဤစကားသည် တကယ်မှန်၏လော၊ မှန်ချေက\n\nသစ္စာပြု၍သွားလေတော့' ဟု ဆိုလေ၏။\n\nအရှင်စက္ကိန္ဒ\n\nမေရူပလည်း သစ္စာပြုလေသဖြင့် လွှတ်လိုက်လေသည်။ ထိုကတစ်ဖန် ခရီး ဆက်ခဲ့ရာ တောတန်းတစ်ခုအနီးသို့ ရောက်ခဲ့လေသည်။ ထိုတွင် ဘီလူးကြီးတစ် ကောင်နှင့်တွေ့လေရာ ဆီးတားခြင်းခံရလေ၏။ မကြောက်မလန့်ဘဲ တန့်ရပ်ခဲ့လေ သည်။ ဘီလူးက 'ငါ့အစာ ဖြစ်ရချေအံ့၊ အစာမစားရသည်မှာ သုံးရက်တိုင်လေပြီ” ဟု ခြိမ်းခြောက်ပြောဆိုလေ၏။ သို့သော် မေရူပသည် ခိုးသူတို့အား ပြောဆိုခဲ့သည့်\n\nအတိုင်း ပြောပြလေ၏။ ထိုအခါ ဘီလူးကြီးကလည်း သွားခွင့်ပေးလိုက်လေသည်။ ခရီးစဉ်အတိုင်း သွားပြန်သော် ဆရာကြီးထံ ရောက်ရှိလေ၏။ ဆရာကြီးအား ပညာသင်ဖက်ဖြစ်ခဲ့သူ မောင်သစ္စာအား မေးလေ၏။ 'မောင်သစ္စာကား ယခု ရသေ့ ရဟန်းဘဝရောက်ရှိခဲ့လေပြီ၊ အဘယ်အလို့ငှာ သိချင်ရာသနည်း'ဟု ဆရာ ကြီးက ပြောလေသည်။\n\nပညာသင်ကြားစဉ်က ကတိသစ္စာထားရှိခဲ့ဖူးကြောင်း၊ ထိုကိစ္စနှင့်တွေ့လိုလှ ပါကြောင်းဖြင့် မေရူပလည်း ပြန်ပြောခဲ့သည်။ ထို့ကြောင့် ဆရာကြီးသည် မောင်သစ္စာကို ရသေ့ပြုနေရာမှ ခေါ်ယူ၍ ပေးလေ၏။\n\nရောက်လာသော် ၎င်းတို့နှစ်ဦးသည် တွေ့ဆုံခဲ့ကြလေသည်။ အချင်းချင်း လာရောက်ခြင်းကိစ္စကို မေးမြန်းပြောဆိုကြလေ၏။ “ကတိ အတိုင်း တည်လှသည်၊ သစ္စာမဖောက်ဖျက်လို၍ အသက်စွန့်ကာ လာခဲ့သည်။ တောအထပ်ထပ်၊ တောင်အတန်တန်ကို ကျော်ဖြတ်လာခဲ့သည်။ ဘေးအန္တရာယ်အသွယ်သွယ်ကို အရေးမထားဘဲ လာရောက်ခဲ့သည်။ သင့်အား ငါအလွန်အံ့ဩသမှုပြုပါ၏။ ထိုထက် သစ္စာကတိကို ငါအလွန်ချီးကျူးပါ၏။ သင့်လို မိန်းမမြတ်ကား ရှားပါလှပေ တကား” ဟု လည်း ရသေ့မောင်သစ္စာက ဝမ်းသာအားရစွာ ပြောလေ၏။\n\nထိုနောက် “ဤနေရာသို့ သာမညစွမ်းရည်ဖြင့် မရောက်နိုင်ပါ၊ လာရောက်ခဲ့\n\nခြင်းကိုလည်း ကျေးဇူးတင်ပါသည်။ မိမိမူကား သင်နှင့်ခွဲခွာသွားပြီးစပင် အထင်လွဲ မှားကာ စိတ်လျှော့လိုက်ပေပြီ၊ ဃရာဝါသ အိမ်ထောင်မှုကို ငါမလိုရာကား ရသေ့ ပြုခဲ့ပြီးချေပြီ။ ငြိမ်းချမ်းရာကိုသာ ငါရှာဖွေတော့အံ့၊ နှမလိုရာသို့သာသွားလေလော့” ဟု ခွင့်ပြုလေ၏။\n\nထိုအခါ မေရူပသည် စိတ်လက်ချကာ ပြန်လာလေ၏။ လမ်းခရီးတွင် ကတိ ပြုခဲ့သမျှတို့ကိုလည်း မသွေမလွဲ တွေ့ဆုံခဲ့လေ၏။\n\nဘီလူးကြီးက “သင်သည် အသက်ဘေးမှ လွတ်မြောက်ခဲ့လေပြီ၊ သို့သော်လည်း\n\nငါ၏အထံသို့ တစ်ဖန်လာ၍ မိမိကိုယ်ကို အပ်နှံရဲသည်ကား သစ္စာတရားပင်တည်း။\n\nသစ္စာကတိမြဲလှသူသင့်အား ငါမည်သို့ စားဝံ့ရဲအံ့နည်း။ စားမိမှားချေက မီးတောက်လောင်ကျွမ်းရာ၏။ မိုးကြိုးလောင်မီးသော်လည်းကျချေရာ၏။ ဝရဇိန်လက်နက် ဦးခေါင်းထက်ကို နှစ်စိတ်ခွဲမူလည်း ခွဲရာ၏။ အသင်လူသားကို ငါကား မစားဝံ့ပါ။ သင်လိုရာခရီးကိုသာ အောင်မြင်ချောမောစွာ ပြန်သွားပါလေ တော့”ဟု ခွင့်ပြုလိုက် လေ၏။ ထို့ပြင် ရွှေ၊ ငွေ၊ ရတနာများကိုလည်း လက်ဆောင် ပေးလိုက်လေ၏။ ထိုက ပြန်လေသော် ခိုးသားတို့ထံရောက်ကြောင်း ပြောပြလေ၏။\n\n“မိမိ ခန္ဓာကိုလည်းကောင်း၊ ဘယက်ဒွါရာကိုလည်းကောင်း၊ အလိုရှိသလို အသုံးပြုနိုင်ပါသည်” ဟု ပြောဆိုအပ်နှင်းလေ၏။\n\n“သေဘေးမှ လွတ်သူဖြစ်လျက် ပြန်လာခြင်းကား အံ့ဖွယ်ရှိပေစွ၊ သင်အား မကြောက်မရွံ့တတ်သောတရားသည် သစ္စာပင်တကား၊ သင့်ကို ငါတို့ မည်သို့ပြုမူ နိုင်ရာအံ့နည်း။ သင့်ကို ပြုမူမိမှားက ငါတို့တွင် တစ်စုံတစ်ခုသော ဘေးအန္တရာယ် သည် ကျရောက်မည် မလွတ်တည်း။ ထို့ကြောင့် သင်အား ငါတို့ခွင့်ပြုပါ၏။ ချမ်းသာ စွာ ပြန်သွားပါလော့” ဟု လွှတ်လိုက်လေ၏။ ဘီလူးကြီးတို့အတူ ခိုးသားတို့ကလည်း လက်ဆောင်ပေးလိုက်ကြလေ၏။\n\nမေရူပသည် အသက်ချမ်းသာစွာ ပြန်လာခဲ့လေ၏။ ရွှေငွေလက်ဆောင်များ ကိုလည်း ရရှိလာခဲ့လေ၏။ ရောက်လေသော် ထိုရလာသမျှတို့ကို မိဘတို့အား အပ်နှံခဲ့လေ၏။ မိမိမူကား အိမ်ထောင်မပြုရတော့ဘဲ ရသေ့မလုပ်ခဲ့လေ၏။ မောင်သစ္စာအတူ ငြိမ်းချမ်းရာကို ရှာဖွေခဲ့ရလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 43,
      "category_id": 2,
      "title": "ခွေးနှင့်ကြောင် ဘာကြောင့် မသင့်သနည်း",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တောရွာတစ်ရွာ၌ လယ်သူကြီးတစ်ယောက်ရှိလေ၏။ ၎င်းသည် လယ်ယာ များစွာကို လုပ်ကိုင်လျက်ရှိလေ၏။ အလုပ်သမား အခိုင်းအစေများလည်း မပြတ် မလပ်ရှိလေ၏။ လယ်မြေလုပ်ငန်းဖြင့် ကြီးပွားကာ ချမ်းသာလျက် ရှိလာခဲ့လေ၏။ လယ်သူကြီးသည် လယ်ယာတို့ကို ကောင်းစွာ ဂရုစိုက်လုပ်ကိုင်လေ၏။ လယ်ယာတွင် စပါး သီးနှံအပြင် သားငါးများကိုလည်း မွေးမြူထားလေ၏။ ကုန်းမြင့် လယ်မြေတို့၌ ဆိုလျှင် ဟင်းသီးဟင်းရွက်များကိုလည်း စိုက်ပျိုးထားလေ၏။ ထို့ကြောင့် ရာသီထွက် သီးနှံသားငါး အစာများ အမြဲရရှိနေ၏။\n\nလယ်သူကြီးသည် အလုပ်သမားတို့အား သား၊ ငါး၊ သီးနှံတို့ဖြင့် ကောင်းစွာ ကျွေးမွေးလေ၏။ ဝယ်ခြမ်းကျွေးမွေးရခြင်း လုံးဝမရှိမူဘဲ မိမိခြံထွက်ပစ္စည်းဖြင့်ပင် ရောင့်ရဲတင်းတိမ်မျှတပြည့်ဝစေ၏။ အလုပ်သမားတို့ကလည်း လယ်သူကြီးအကြိုက် ကောင်စွာ ထွန်ယက်လုပ်ကိုင်ပေးခဲ့ကြလေ၏။\n\nတစ်နေ့သ၌ လယ်သူကြီးသည် စားသုံးရန်အတွက် အိမ်ရှေ့တွင် ဘူးပင်များ ကို စိုက်ပျိုးထားစေ၏။ အများက ဘူးပင်ကို အိမ်ရှေ့တွင် စိုက်ပျိုးလေ့မရှိကြဘဲ ရှောင်ကြဉ်လေ့ရှိလာကြ၏။ ဘူးပင်ကို ယုတ်နိမ့်သော အပင်အဖြစ် သတ်မှတ်ခဲ့ ကြလေ၏။ ဘူးစက်အောက်၊ ဘူးပင်အောက်ကိုပင် မဝင် မလျှိုမိရန် ဂရုစိုက်ကြ၏။ ထို့ကြောင့် အိမ်ဦးတွင် မစိုက်ပျိုးရလဲ လွတ်ရာအိမ်နောက်ဖေးတို့၌သာ စိုက်လေ့ ပြုခဲ့ကြလေ၏။\n\nလယ်သူကြီး၌ မွေးစားထားသော ခွေးနှင့်ကြောင့်တို့ ရှိခဲ့ကြ၏။ ၎င်းတို့သည် အလွန်လိမ္မာ၍ အရှင်ကိုစောင့်ရှောက်လာခဲ့ကြ၏။ အရှင်၏ အကျိုးစီးပွားကို ကာကွယ်ထိန်းသိမ်းခဲ့ကြ၏။ အရှင်၌ အပြစ်ကျရောက်မည်ကို တွေ့မြင်ရလျှင် စိတ်မချမ်းမသာ မျက်နှာမကြည်မလင် ဖြစ်နေကြရ၏။\n\nတစ်နေ့သ၌ ခွေးနှင့်ကြောင်တို့သည် စိုက်ပျိုးထားသော အရှင်အိမ်ရှေ့ ဘူး ပင်ကို တွေ့မြင်ကြရလေ၏။ ထိုအခါ မိမိတို့အရှင် ပျက်စီးမည်ကို တွေး၍ စိုးရိမ် မကင်းဖြစ်ရှိလာခဲ့ကြလေ၏။ ထို့ကြောင့် အရှင်အား မစိုက်ရန် တားမြစ်ကြလေ၏။ သို့သော်အရှင်သည် ၎င်းတို့သည် တားမြစ်ချက်ကို နားမထောင်ဘဲ နေလာခဲ့လေ၏။\n\nလယ်သူကြီးသည် တစ်ခါတစ်ပါး၌ နေမကောင်းနာမကျန်း ဖြစ်ခဲ့ရလေ၏။ ခွေးက ကြောင်ကိုခေါ်၍ ဘူးပင်အား ဖျက်ဆီးပစ်ခဲ့ကြလေ၏။ မကြာခင် သူတို့၏ အရှင်သခင်သည် တစ်နေ့တစ်ခြား နေကောင်းသက်သာ ကျန်းမာခြင်းဖြစ်လာ၏။ မိမိနေထိုင် ကောင်းလာသောအခါ ဘူးပင်ကိုကြည့်ရှုလေ၏။ ထိုအခါ ဘူးပင် ကို မမြင်ရသောကြောင့် မေးစမ်းလေ၏။ ခွေးနှင့်ကြောင်တို့ ဖျက်ဆီးမှန်းသိလျှင် ဒေါသဖြစ်၍ ရိုက်နှက်မိလေ၏။ ထို့ကြောင့် မွေးထားသော ခွေးနှင့်ကြောင်တို့သည် အိမ်မှထွက်ပြေးတိမ်းရှောင်သွားခဲ့ကြလေ၏။\n\nအိမ်ရှင်သည် ကောင်းစွာ ကျန်းမာလာသောအခါ မိမိမွေးထားသော ထိုခွေး နှင့်ကြောင်တို့ကို သတိရ၍ ဖျောင်းဖျခေါ်လေ၏။ ထိုအခါ ကြောင်က ပြန်လိုလှ သော်လည်း ခွေးက မပြန်လိုသဖြင့် ငြင်းပယ်နေ၏။ ခေါ်ဖန်များလာလျှင် ကြောင် က ပြန်မည်ဟုပြောလေ၏။\n\nထိုအခါ ခွေးက “မိမိမှာ ဖြစ်သလိုနေတော့မည်” ဟု ဆိုကာ ကြောင်ကိ ကိုက်လွှတ်လိုက်လေ၏။ ထို့ကြောင့် ခွေးနှင့်ကြောင်တို့သည် ထိုအခါမှစ၍ မသင့် မတင့် ရန်ဘက်ဖြစ်ခဲ့ကြရလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 44,
      "category_id": 2,
      "title": "ကျီးဖြူရွာ ဇာမှာလဲ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်ခါတစ်ပါး၌ ကျီးသားဖော် ငါးရာတို့သည် အစာရှာကြရန် ကျေးရွာတစ်ခု သို့ ရောက်ရှိသွားကြလေ၏။ လူသူရပ်ရွာနီးစပ်ရာတိုင်အောင် အစားအစာများကို လှည့်လည်ရှာဖွေစားသောက် နေခဲ့ကြလေ၏။ ထိုစဉ် ဆင်းရဲသော သားအမိ အိမ်အနီးသို့ ရောက်ရှိခဲ့ကြလေ၏။\n\nထိုအိမ်၌ နှမ်းတစ်ဖျာကို နေလှန်းထားရှိလေ၏။ မိခင်သည် သမီးငယ်အား အစောင့်ထားခဲ့ပြီး ထင်းခွေရန် တောသို့ သွားနှင့်လေ၏။ အစောင့်ထားကျန်ရစ် သော သမီးငယ်ကို ကျေးငှက်များ တစ်စေ့မှ မစားစေရန်လည်း ကောင်းစွာ ပြောဆို မှာထားခဲ့လေ၏။ မိခင်၏ မှာကြားမှုတိုင်း သမီးငယ်သည် ဂရုစိုက်၍ စောင့်ကြပ်နေ လင့်လေ၏။\n\nအစာရှာကြသော ကျီးများသည် နှမ်းများကို မြင်ကြသော် သက်ဆင်းကြလေ ၏။ တစ်စတစ်စ နှမ်းဖျာအနီးသို့ အုပ်လိုက်ချီ၍ များပြားစွာ ချဉ်းကပ်ရောက်လာ ကြလေ၏။ နှမ်းဖျာတစ်ခုလုံးကို ချီယူလုသွားမတတ် ဝိုင်းအုံဝန်းရံနေခဲ့ကြလေ၏။ နှမ်းဖျာစောင့်နေသော သူငယ်မကား ကျေးငှက်များ မစားမိစေရန် “တရွှဲရွှဲ”နှင့် ပြောဆိုမောင်းနှင်ခဲ့လေ၏။\n\nပြင်းပြသော နေရောင်သန်းနေသည့် အပူရှိန်ငွေ့ကြောင့်လည်းကောင်း၊ နေပူ ထဲတွင် စောင့်နေရသည့်အတွက်လည်းကောင်း၊ မိန်းကလေး၏မျက်စိများမှာ မှုန် ယောင်ယောင်ရီဝေဝေဖြစ်၍ နေ၏။ ထို့ကြောင့် ဝိုင်းရံနေသော ကျီးများကို အ ကောင်မထင်ဘဲ ဖွေးဖွေးဖြူလျက်သာ မြင်ယောင်နေလေ၏။ သို့သော် ကျီးများ သည် သူမ မောင်းနှင်နေခြင်းကို လိုက်နာလျက် အတင်းအရင်းမလုပ်ဘဲ နေခဲ့ကြ လေ၏။\n\nထို့နောက် ကျီးများသည် စားချင်အားကြီးလှရာကား နှမ်းရှင်မထံ ချဉ်းကပ် ကြလေ၏။ နှမ်းနည်းနည်းသော်လည်း စားခွင့်ပြုရန် အသာအယာ ပြောဆိုတောင်း ခံကြလေ၏။\n\nနှမ်းရှင်မက. . .\n\n“မစားပါနှင့် အမေရောက်လျှင် ကျွန်မအရိုက်ခံရမည် ကို စိုးရသည်\" ဟု ချေငံစွာပြော၍ တားလေ၏။\n\nကျေးမျာက ထပ်မံ၍. ...\n\n“အားလုံးမစားပါ၊ အနည်းငယ်သာ စားပါရစေ” ဟု ပြောကြလေ၏။ သူမသဘောမတူခြင်းကြောင့် ကျီးများလည်း စားခွင့်မရဘဲ ဖြစ်နေကြလေ၏။ သို့သော် ကျီးများမှာ အာသာတက်မက်နေကြသည့်အလျောက် မစားရမနေ\n\nနိုင် ရှိခဲ့ကြလေ၏။\n\nထို့ကြောင့် စကားဆက်၍\n\n“တစ်ကောင်လျှင် တစ်စေ့ကျသော်လဲ၊ စားခွင့်ပြုပါ” ဟု အသနားခံကြ လေ၏။\n\n“ကျီးဖြူတို့ မိခင်ခွင့်မပြုသဖြင့် သည်းခံကြပါ၊ တစ်စေ့ကို ထားဘိ တစ်ပိုင်းကျ စီပင် ကျွန်မပေးပိုင်ခွင့်မရှိ၊ အမှန်ပါ”\n\nဟု သူငယ်မကလည်း အဆုံးစွန်စကားကို ပြောဆိုလိုက်လေ၏။ လိုက်လျောမှုမရှိကြောင်းကို သိရသောအခါ ကျီးသားတို့ကလည်း နောက်ဆုံး မှာထား စကားဖြင့်. . .\n\n“မစိုးရိမ်ပါနှင့်၊ အမိဆဲဆိုခြင်းဖြင့် ရိုက်နှက်ပြန်လျှင် ဦးလေး၊ ဦးကြီး၊ ဘထွေး၊ မိထွေး၊ အစ်မများထံ ဝင်ပြေးခိုကိုးနေပါ၊ မလွတ်သာ၍ လိုက်ပြန်ချေလဲ မတတ်သာ အဆုံးတွင် ဆွေမျိုးထံပြေးဝင်ပါလော့၊ ယင်းတို့ကလဲ ခိုကိုးရာမပေးဘဲ ထို့အတူ ပြုကျင့်ပါဟု မလွတ်သာလျှင် ငါတို့ထံ မေးမြန်း၍ လာခဲ့ပါ၊ ရောက်ပါလိမ့်မည်” ဟု ပြောဆိုကြလေ၏။\n\nထိုသို့ပြောပြီးနောက် “တစ်ကောင် တစ်စေ့ကျပင် စားသွားပါမည်”ဟု ဆိုကာ ဝိုင်းဝန်း၍ စားခဲ့ကြလေ၏။ သူငယ်မ တားမြစ်နေစဉ်ကြားကပင် ဝင်လုစားကြရာ နှမ်းတစ်ဖျာလုံး ပြောင်ရှင်းကုန်စင်ခဲ့ရလေ၏။ ထိုအခါ မိန်းမငယ်သည် အရိုက်ခံရ တော့မည်ဟု ငိုကြွေးလေ၏။ ထိုကြောင့် ကျီးသားတို့သည် ဖျောင်းဖျလျက် ချော့မော့ ကာ သက်သာရာ ရစေကြလေ၏။ မကြာခင် ကျီးသားတို့သည် အုပ်လိုက်ထပျံကာ မိမိနေရပ်သို့ ခရီးနှင်ခဲ့ကြလေ၏။\n\nညနေစောင်းတွင် မိခင်သည် ထင်းခွေရာမှ ပြန်လည်ရောက်လာလေ၏။ နှမ်းများကို မေးစီစစ်လေရာ ကျီးသားတို့စား၍ ကုန်ခဲ့ပြီးကြောင်း ပြောပြလေ၏။ ထိုအခါ သမီးအား အမျက်ထွက်ကာ ပြင်းစွာဆဲဆိုရိုက်နှက်လေတော့၏။ မိခင်ရိုက် လေသော် လွတ်ရာပြေးရှောင်၍ တစ်ယောက်မှတစ်ယောက်သို့ ခိုဝင်ခဲ့လေ၏။ သို့သော်လည်း မည်သူမျှ အားကိုးစရာမရဘဲသာ ရှိခဲ့လေ၏။\n\nမလွတ်သာသည့်အပြင် အားလုံးကပင် ဝိုင်းဝန်းရိုက်နှက်ခဲ့ကြလေ၏။ မခံနိုင် တော့ပြီဖြစ်ရာကား နောက်ဆုံးတွင် ကျီးတို့ထံပင် ပြေးရန် အကြံဖြစ်ခဲ့ရလေ၏။ ကျီးသားတို့မှာထားခဲ့သည့်အတိုင်း ပြေးလေလျှင် လမ်းခရီး၌မေးမြန်းစုံစမ်းသွားခဲ့ရလေ၏။ ပုံပြင်များ\n\nအရှင်စက္ကိန္ဒ\n\nလမ်းတွင် နွားကျောင်းသား၊ ကျွဲ၊ ဘဲ၊ ကြက်၊ ဆင်၊ မြင်း၊ ဆိတ်ကျောင်းသားတို့ ကို တွေ့ရ၍ တစ်ထောက်၊ တစ်ထောက်ဖြင့် အဆင့်ဆင့်ခရီးညွှန်ခဲ့ကြလေ၏။ ထိုခရီးစဉ်အရ ပြေးရှာစဉ်. . . သူငယ်မက. .\n\n“နွားကြိုးတန္ဒြီ။ နွားတရွီနှင့် အမောင်ယောက်ျား၊ နွားကျောင်းသားရို့ တံခွန်ယပ်ယပ်၊ လှီသသွတ်နှင့် *\n\nဇရပ်ကေသာယာ၊ ကျီးဖြူရွာကား ဇာမှာလေ့၊ မောင်ရို့” ဟု ကဗျာဆို၍ မေးလေ၏။ နွားကျောင်းသားများကလည်း ပြန်လည်၍ ကဗျာဖြင့် ပြောခဲ့သည်မှာ. . . . (ယပ်ယပ်• လှုပ်ယမ်း။ လှီသသွတ်• လေတသုတ်သုတ်) `နွားကြိုးတစ်ပင်၊ ကျစ်ခဦး နွားချီးတစ်ဗက်၊ ပစ်ခဦး ထမင်းတစ်လုတ်၊ စာလီဦး ရီလည်းတစ်မှုတ်၊ သောက်ခဦး အမောအပန်းလည်း ၊ ဖြီခဦး ကျီးဖြူရွာကား၊ မြောက်မှာစူးစူး၊ ဟီလီယင့်”ဟူ၏။ ထိုမှတစ်ဆင့် ကျွဲကျောင်းသားများထံ လမ်းညွှန်ပေးလိုက်လေ၏။ ယင်းသို့ ဆက်ကာ အစဉ်အတိုင်း မေးမြန်းသွားလေသော် နောက်ဆုံးဆိတ်ကျောင်းသားတို့ ထံ ရောက်သွားခဲ့လေ၏။ ၎င်းတို့အားလည်း မေးမြန်းလေပြန်သဖြင့်. .\n\n“တောင်လည်းသုံးတောင်၊ ကျော်လီဦး ကွင်းလည်းသုံးကွင်း၊ သန်းလီဦး တောလည်းသုံးတော၊ ဖြတ်လီဦး နောက်တစ်တောင်ပေါ်က မျှော်ကြည့်လိုက်သော် ကျီးဖြူရွာကို၊ မြင်ရလိမ့်မည်” ဟုပြောဆိုလေ၏။\nထိုနောက် ဆိတ်ကျောင်းသားများက လမ်းညွှန်ပြလို၍\n\n“အရှိဖတ်က၊ ကြိန်တန်းရေ\n\nအနောက်ဘက်က၊ စူးတန်းရေ (ညွတ်တန်းရေ)\n\nအရှိလမ်းကိုလည်း၊ မလိုက်လီကေ့\nအနောက်လမ်းကိုလည်း၊ မလိုက်လီကေ့ အလယ်ဖြောင့်ထိုး၊ လမ်းမ,ရိုးကိုရာ လိုက်ပါလီလေ့။” ဟု ပြောဆိုပြပေးခဲ့ကြလေ၏။\n\nလမ်းညွှန်အတိုင်းပြေးလေလျှင် ကျီးသားများနှင့် တွေ့ဆုံကြရလေ၏။ သူတို့ က မေးလေသော် ပြေးလာကြောင်းကို ပြောပြခဲ့ရလေ၏။ ထိုအခါ အားလုံးက တယုတယပြု၍ ခေါ်ယူသွားကြလေ၏။ ကျီးဖြူမြို့သို့ ရောက်သွားခဲ့လေရာ တည်းခို ရန်နေရာကို ပို့ဆောင်ကြလိုသဖြင့်...\n\n“ရွှေလှေကားနှင့် တက်ပါမည်လား၊ ငွေလှေကားနှင့် တက်မည်လား” ဟု မေးကြလေ၏။ သူငယ်မက သဘောနီးစွာ ပြန်ပြောသည်ကား. . . “ရွှေလှေကားနှင့်လည်း မတက်ပါ၊ ငွေလှေကားနှင့်လည်း မတက်ပါ၊ မိဘထုံးစံ သစ်ပင်လှေကားနှင့် တက်ပါမည်” ဟု ဆိုလေ၏။ ကျီးဖြူ တို့က ရွှေလှေကား ထောင်ပေးပြီး တက်စေလေ၏။ ထိုနောက် နေရာထိုင်ခင်းပေးရန်အတွက်.\n\n“ရွှေအခင်းနှင့် ထိုင်မည်လား၊ ငွေအခင်းနှင့်ထိုင်မည်လား” ဟုမေးကြလေ၏။ သူငယ်မကား စိတ်ကြီးလှသူ မဟုတ်ရကား.\n\n“မိဘထုံးစံ သပေါ့စာ သပေါက်နှင့်ရာ ထိုင်ပါမည်” ဟု တောင်းဆိုလေ၏။ သို့သော်လည်း ရွှေသင်ဖြူးများ ခင်းပေး၍ ထိုင်စေလေ၏။ ထမင်းတည်ခင်းစဉ်. . .\n\n“ရွှေလင်ပန်းနှင့်စားမည်လား၊ ငွေလင်ပန်းနှင့်စားမည်လား”ဟု မေးကြလေ၏။ သူငယ်မလည်း သဘော ထားရိုးသားစွာဖြင့်ပင်.\n\n“မိဘထုံးစံ၊ မြီလင်ပန်းနှင့်စားပါမည်”ဟု ပြောဆိုလေ၏။ ထိုအခါ ရွှေလင်ပန်း၊ ငွေလင်ပန်းနှင့် အပြည့်ထည့်၍ ကောင်းစွာ ကျွေးမွေးခဲ့ ကြလေ၏။ ရေသောက်ရန် မေးသောအခါ “မိဘထုံးစံ မာလာခွံနှင့် သောက်ပါမေ” ဟု ပြောလေ၏။\n\nယင်းသို့ ကျကျနန ပြုစုလုပ်ကျွေးလျက် နေ့ရက်ကြာစွာ ထားရှိနေလာခဲ့လေ သည်။ သို့သော်လည်း ကာလကြာသောအခါ သူငယ်မသည် မိခင်ကြီးကို သတိရလာလေ၏။ အောက်မေ့တ,သ လွမ်းဆွတ်ခြင်းကြောင့် ပြန်ချင်မှု ဖြစ်လာခဲ့ရလေ၏။ ထို့ကြောင့် မျက်ရည်များ တရွှဲရွှဲဖြစ်ကာ ငိုယိုခဲ့လေ၏။\n\nထိုအခါ ကျေးသားတို့က. . .\n\n“မစားရလို့ရာ ငိုသလား၊ မဖျော်လို့ရာ ငိုသလား” ဟု မေးခဲ့ကြလေ၏။ သူငယ်မကား. . .\n\n“မပျော်လို့လဲ မဟုတ်ပါ၊ မစားရလို့လဲ မဟုတ်ပါ လွမ်းတ,လို့သာ ငိုမိစွာရာ”ဟု\n\nပြောလေ၏။\n\nအုန်းမှုတ်\n\nမာလာခွံ\n\nရွှမ်းရွှမ်းစို\n\nတရွှဲရွှဲ\n\nထို့ကြောင့် ဖြေဖျော်အားပေးကြလျက် ပြန်နိုင်ရေးအတွက် အစီအစဉ်ပြုခဲ့ ကြလေ၏။ လက်ဆောင်ပေးရန် ရွှေ၊ ငွေ၊ စိန်၊ ကျောက်၊ ပတ္တမြား ရတနာမျိုးစုံကို သတ်မှတ်ကြလေ၏။ ထိုရတနာမျိုးစုံကို အထုပ်တစ်ခုပြု၍ ထုပ်ပိုးကြလေ၏။ ထို့နောက် ပခြုပ်အထပ်ထပ်တွင်ထည့်လျက် ကောင်းစွာချုပ်စည်းကြလေ၏။\n\nလမ်းတွင်စားသောက်ရန် ရိက္ခာအဖြစ်လည်း မပုပ်သိုးသောအစားအစာတို့ကို ပါ ပြင်ဆင်ကြလေ၏။ ပြန်မည့်နေ့တွင် လက်ဆောင်အထုပ်နှင့် ရိက္ခာအထုပ်တို့ကို ပေးနှင်းအပ်နှံကြလေ၏။ ပြန်ခါနီးကာလလည်း ဖော်ရွေဖက်ယမ်းနှုတ်ဆက်ခဲ့ကြ လေ၏။ မှာကြားစရာများကို အသီးသီး ပြောဆိုမှာကြားခဲ့ကြလေ၏။\n\n“ဤအထုပ်အပိုးတို့ကို သတိမလပ် ဂရုစိုက်ထားပါ၊ လမ်းတွင် မည်သူ့ကိုမှ လဲ မအပ်မပေးလေနှင့်၊ ကြည့်ရှုချင်၍ ပြပါဆိုလဲ ဖွင့်မပြနှင့်၊ အိမ်သို့ချောမောစွာ အရောက်ကောင်းစွာ ဆောင်ယူသွားပါလေ၊ အိမ်သို့ရောက်လျှင် သားအမိ လူမသိ၊ ရှင်မမြင်သာရန် လုံခြုံသော အိမ်အခန်းထဲ၌ ညဉ့်အခါ တိတ်တဆိတ် ဖွင့်ကြည့် ကြလေ”ဟု သင်ကြားလိုက်ကြလေ၏။\n\nသူငယ်မသည် လာလမ်းခရီးစဉ်အတိုင်း ဆိတ်ကျောင်းသား၊ ကျွဲကျောင်းသား များကို တွေ့၍ နှုတ်ဆက်ခဲ့လေ၏။ ကျေးဇူးတင်ကြောင်း ဝမ်းသာအားရ ပြောဆို ခဲ့လေ၏။ အိမ်ရောက်သောအခါတွင် သားအမိနှစ်ယောက် ဖွင့်ကြည့်ကြလေ၏။ ထိုအခါ တစ်သက်စာ စားသောက်မကုန်နိုင်သော ရွှေငွေရတနာများကို တွေ့ကြရ လေ၏။ ထို့ကြောင့် နေ့တွင်းချင်း ထင်းခွေခြင်း အလုပ်ကြမ်းမှ လွတ်ကင်း၍ အစဉ် ချမ်းသာကြွယ်ဝခဲ့ရလေ၏။ ရပ်ရွာသားများက သူတို့အဖြစ်ကို မြင်ကြရသဖြင့် “နိချင်းကြွယ်မ” ဟု ခေါ်ဝေါ်ကြလေ၏။\n\nထိုအဖြစ်ကိုသိသော အမျိုးသမီးတစ်ယောက်သည် နှမ်းတစ်ဖျာ လှမ်းလေ၏။ ကျီးဖြူတို့ရောက်လာ၍ စားသောက်စေကာ ခရီးစဉ်အတိုင်း ထွက်ပြေးဟန်ဖြင့်လာခဲ့လေ၏။ ပထမသူငယ်မကဲ့သို့ မိဘထုံးစံကို မလိုက်ဘဲ စိတ်နေမြင့်လေသော ကြောင့် အဆင့်နိမ့်ဖြင့်သာ ပြုစုဧည့်ခံခဲ့ကြလေ၏။\n\nကာလအတန်နေစေပြီးလျှင် ပြန်ခါနီး၌ အထုပ်ပြုလုပ်၍ ပေးလိုက်ကြလေ ၏။ အိမ်သို့ပြန်ရောက်လေသော် ထိုအထုပ်ကို တစ်အိမ်သားလုံး ဝိုင်း၍ ဖွင့်ကြလေ ၏။ ရွှေငွေရတနာများ မပါရှိဘဲ အဆိပ်ပြင်းထန်သော မြွေချည်းထည့်ပါလာကြ သဖြင့် တစ်အိမ်လုံး မြွေပေါက်၍ သေဆုံးခဲ့ကြရလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 45,
      "category_id": 2,
      "title": "မြွေကဖားကို ဘာကြောင့် ဖမ်းမျိုရသနည်း",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ဟေမဝန္တာတော၌ ကျက်စားနေကြသော တိရစ္ဆာန်များသည် တစ်နေ့တွင် စုရုံးတိုင်ပင်မှုတစ်ခုကို ပြုခဲ့ကြလေ၏။\n\n“ငါတို့သည် အစာအာဟာရ စားရသည်မှာ ကာလကြာခဲ့လေပြီ။ မြိန် ရေရှက်ရေဟူ၍ မတွေ့ရှိရချေ။ အကြောင်းအဘယ်သို့နည်း။စုံစမ်းသင့်ကြ သည်။” ဟုပြောဆိုမှု ဖြစ်ခဲ့ကြလေ၏။\n\nထိုအခါ သားငါးတိရစ္ဆာန်တို့ အုပ်စုက အကြံပြုခဲ့ကြ၏။\n\n“မှက်ကောင်သည် အသွေးအသားကို စုတ်ယူစားသောက်လေ့ရှိတတ်သည်။ သူကသာလျှင် အစာရေစာ အသားအသွေး ဟူသမျှကို မြည်းစမ်းသိရှိနိုင်ပေသည်။ ထိုကြောင့်သွေးစုပ် မှက်ကောင်ကိုပင် စုံစမ်းမှုပြုရန် စေခိုင်းသင့်သည်” ဟု တင်ပြပြောဆိုကြလေ၏။\n\n၎င်းတို့၏ပြောဆိုချက်အတိုင်း သဘောတူကြလျက် မှက်ကောင်ကို ရွေးချယ် လိုက်ကြလေ၏။ မကြာမီ မှက်ကောင်လည်း ဟေမဝန္တာတောမှ ပျံသန်းထွက်ခွာ လျက် စုံစမ်းမှုပြုခဲ့လေ၏။ ခရီးအကြားတွင် မြစ်တစ်ခုကိုတွေ့လေသော် ကူးတို့ သည်ကို ရှာဖွေလေ၏။\n\nထိုမြစ်ကို ကူးမြောက်လိုသူများကို ကဏန်မက ပို့ဆောင်ပေးလျက်ရှိလေ၏။ ထို့ကြောင့်မှက်လည်း ကဏန်းမ၏လက်မ၌ တက်စီး၍ ကူးခတ်လိုက်ပါသွားခဲ့လေ၏။ မြစ်လယ်ကြောအရောက်တွင် ကဏန်းမက သတင်းစကား မေးမြန်းလေတော့၏။ ထိုအခါ မှက်က. .\n\n“ငါသည် မည်သူ့အသွေးအသားက အရသာရှိသနည်း ဟု စုံစမ်းရန် သွား ခြင်းဖြစ်၏။ သင်သိပါကလဲ ငါ့အား ပြောကြားအသိပေးစေလို၏” ဟု မေးမြန်းစ ကား ဆိုခဲ့လေ၏။\n\n“ကျွန်မကား မသိပါ၊ အသင်မှက် အပြန်တွင် ငါ့အားလဲ ပြောကြားအသိပေး ခဲ့ပါ” ဟုတောင်းပန်လိုက်လေ၏။\n\nမှက်သည် ကဏန်းမကို ဝန်ခံပြောဆိုပြီးနောက် ခရီးဆက်လာခဲ့လေ၏။ ရောက်ရာ အရပ်ဒေသတိုင်း၌ မှက်သည် စုံစမ်းမှုပြုလုပ်ခဲ့လေ၏။ ၎င်း၏ လေ့လာစုံစမ်းချက်အရ ပုတုဇဉ်လူသား၏ အသွေးအသားသည် အရသာအရှိဆုံးကို တွေ့ရ လေ၏။\n\nယင်းသို့တွေ့ရှိသိရပြီးသဖြင့် ပြန်လာသော် ကဏန်းမနှင့် ကတိအတိုင်း\n\nတွေ့ ဆုံကြလေ၏။ ကဏန်းမလည်း ဝမ်းသာအားရ ကြိုဆိုကာ မြစ်ကို ပို့ဆောင်ပေး လေ၏။ ရေလယ်ကြောအရောက်တွင် ကဏန်းမက သိလိုသဖြင့် မေးမြန်းလေ၏။ “အသင် စုံစမ်းမှုကို သိရှိခဲ့ရ၏လော၊ အဘယ်သူ၏ အသွေးအသားက ချိုဆိမ့် ပေသနည်း” ဟု စကားဆိုလေ၏။ ကတိအတိုင်း မှက်လည်း မပြောသေးဘဲ. “ဟိုဘက်ကမ်းရောက်မှ ပြောပါမည်” ဟု စကားကပ်ထားလေ၏။ ထိုအခါ ကဏန်းမက မှက်ကို မယုံမကြည်ဖြစ်လာရလေ၏။ “ဤမှက်သည် ဧကန္တငါကို လိမ်လည်ချေရာသည်”ဟု နာကြည်းခဲ့လေ၏။ ထို့ကြောင့် စိတ်ဆိုးမာန် ပါဖြစ်ကာ မှက်ကို လက်မဖြင့် ညှပ်ပစ်လိုက်လေ၏။\n\nမှက်သည် များစွာနာကျင်ရာကား “မက်”ဟူ၍ အသံမြည်ထွက်ခဲ့လေ၏။ ထိုနောက် ရုန်းကန်လှုပ်ရှားလျက် ထွက်ပြေးလွတ်မြောက်ပျံသွားခဲ့လေ၏။ သို့သော် ကဏန်းမ၏ ညှပ်မိခံရသော ဒဏ်ချက်ကိုကား ခံစားခဲ့ရပေ၏။သေဘေးမှလွတ်လာ သောမှက်လည်း ဝေဒနာပြင်းစွာ ခံစားကာ ဟေမဝန္တာတောသို့ ပြန်လာခဲ့လေ၏။ ဟေမဝန္တာတောသို့အရောက်တွင် မြွေကြီးတစ်ကောင်နှင့် စတင်တွေ့လေ၏။ မြွေကြီးက မှက်ကိုသတင်းစကားသိလို၍ ဆီးကြိုနှုတ်ဆက်လေ၏။ သိလိုသမျှကို မှက်အား မေးမြန်းလေရာ စကားမပြန်ဘဲ “မက်. . . မက်” ဟူ၍သာ အသံပြုလျက် နေလေ၏။\n\nမြွေကြီးလည်း နောက်ထပ်တစ်ကြိမ် မေးမြန်းလေ၏။ မေးတိုင်း မှက်ကောင် လည်း “မက်. . . မက်”ဟုပင် မြည်သံပြုနေတော့၏။ ထိုအခါ မှက်၏မြည်သံကို သိလိုသဖြင့် ကြံစည်စဉ်းစားမှုဖြစ်ခဲ့ရလေ၏။\n\n‘ဤမက်ဟူသော အသံသည် ဖား ပင်ဖြစ်ချေရာသည်” ဟု မြွေကြီးက သဘောရလေ၏။ ထို့ကြောင့် မြွေကြီးသည် ဖားကို အရသာအကောင်းဆုံးသတ္တဝါ ဖြစ်သည်ဟု သတ်မှတ်လာခဲ့ရလေ၏။ ထိုအခါမှစ၍ မြွေများသည် မြိန်ရှက်သော အာဟာရဖြစ်မှုအတွက် ဖားကိုလိုက်လံ၍ သတ်ဖြတ်စားမျိုခြင်းပြုလာခဲ့ရလေ သတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 46,
      "category_id": 2,
      "title": "နွားကျောင်းသား ပညာရှိ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက တိုင်းပြည်တစ်ပြည်ကို ဘုရင်တစ်ပါး မင်းလုပ်၍ စိုးစံအုပ်ချုပ် နေခဲ့လေ၏။ တစ်နေ့သ၌ ဘုရင်မင်းသည် ညီလာခံရန် မှူးမတ်တို ့ကို ခေါ်ယူလေ၏။ မှူးမတ်တို့ စုံညီလေသော် တိုင်းပြည်ရေး၊ လုံခြုံရေးတို့ကို တိုင်ပင် ဆွေးနွေးမှုပြုခဲ့ကြလေ၏။ မှူးမတ်တို့က လုံခြုံရေးအတွက် ဆင်တပ်တစ်တပ်လိုအပ် ပါကြောင်း လျှောက်တင်ခဲ့ကြလေ၏။\n\nဘုရင်မင်းက . . . “ဆင်ကို ဘယ်တွင် ရနိုင်အံ့နည်း”ဟု မေးမြန်းလေ၏။ ထိုအခါ မှူးမတ်တို့က . . . “ဟိမဝန္တာတောတွင် ဆင်များရှိကြပါသည်။ ထိုဆင်များကို ဖမ်းဆီးပြီးလျှင် ယဉ်ပါးစေက ရရှိနိုင်ပါသည်”ဟု အကြံပေးတင်ပြ ကြလေသည်။\n\nရှင်ဘုရင်က “ဟိမဝန္တာတော ဆိုသည်မှာ အလွန်ချမ်းအေးလှသည်။ ထို့ ကြောင့် ဆင်ကိုဖမ်းရန် အချမ်းခံနိုင်စွမ်းရှိသူ တစ်ယောက်ကို ရှာရမည်”ဟု အမိန့်ရှိလေသည်။\n\nထိုနောက် ရှင်ဘုရင်က “ဆောင်းရာသီ ပြာသိုလသည် အချမ်းဆုံးလဖြစ် သည်။ လက်တောင်နှစ်ဆယ် ရေနက်သော ရေကန်မှာ တစ်ရက်တိုင်တိုင် ငုပ်နေ နိုင်သူကို သမီးတော်နှင့်ပေးစားမည်။ ငုပ်နိုင်မည့်သူရှိက အသပြာတစ်ထောင်ထုပ် ကို ဆွဲစေလော့”ဟု အမိန့်တော်ကိုလည်း ချမှတ်လိုက်လေ၏။ ထို့ကြောင့် မှူးမတ်တို့ သည် အမိန့်တော်အတိုင်း ကြေညာမောင်းခတ်ခဲ့ကြလေသည်။\n\nထိုအခါ မြို့စွန်မြို့နားတွင်နေသော ဆင်းရဲသော သားအမိနှစ်ယောက်တို့ ကြားသိခဲ့ရလေ၏။ သားငယ်သည် မိခင်အား မောင်းခတ်လှည့်လည်လာကြသူများ ထံမှ အသပြာထုပ်ကို ဆွဲစေလေ၏။\n\nမိခင်က စိုးရိမ်လျက်“ချစ်သား၊ ဖြစ်နိုင်အံ့လော့”ဟု ပြန်ပြောလေ၏။ သားက. . . “မိခင်၊ ဆင်းရဲငတ်မွတ်ပြီး သေရခြင်းလည်း တစ်သေ၊ ယခု ရှင်ဘုရင် အမိန့်အတိုင်းလုပ်၍ သေလျှင်လည်း တစ်သေ၊ တစ်ကယ်မသေဖြစ်ခဲ့ သော် ရှင်ဘုရင် သမီးတော်ကိုပင် ရမည်ဖြစ်ပေသည်။ မကြောင့်ကြ မစိုးရိမ်ပါလင့်၊ ဆွဲသာဆွဲလိုက်ပါမိခင်”ဟု တိုက်တွန်းပြောဆိုခဲ့လေ၏။\n\nသား၏တိုက်တွန်းချက်အရ ထိုအသပြာထုပ်ကို ဆင်ပေါ်မှ ဆွဲယူလေ၏။ ထိုအခါ မှူးမတ်တို့က “သင့်မှာမည်သူက ဘုရင်အမိန့်အတိုင်း ပြုလုပ်ချေအံ့နည်း”ဟု မေးလေ၏။\n\n“ငါ့သား ပိစပ်က ပြုလုပ်ရန် ဖြစ်ပါသည်”ဟု ပြောလေသည်။ “ထိုသို့ဆိုလျှင် ကောင်းပြီ၊ အမိန့်တော်အတိုင်း လာရမည်”ဟု ပြောဆိုမှာကြား ထားခဲ့ကြလေ၏။\n\nထို့နောက် ဘုရင်မင်းထံပြန်လာလျက် “လူစွမ်းကောင်းကို တွေ့ခဲ့ရပါပြီ”ဟု သံတော်ဦးတင် လျှောက်ထားခဲ့ကြလေသည်။\n\nအချိန်ကာလရောက်လတ်သော် ကတိအတိုင်း ပိစပ်ကို ဆင့်ခေါ်စေလေ၏။ ပိစပ် ရောက်လာသောအခါ ရှင်ဘုရင်နန်းတော်ရှေ့ရှိ ရေကန်တွင် ငုပ်လျှိုးစေလေ ၏။ မိခင်ဖြစ်သူက သားကို စိုးရိမ်ကြီးစွာဖြင့် ရေကန်ပေါင်ထက်၌ မီးဖိုလျက်ညဉ့် မအိပ်ဘဲ စောင့်လျက်နေလေ၏။\n\nထိုအခါ ဘုရင်မင်းက ချမ်းအားကြီး၍ သေလောက်ပြီ ထင်မှတ်လျက် “ပိစပ် မသေသေးဘူးလား”ဟု မေးမြန်းစုံစမ်းခဲ့လေ၏။\n\nမှူးမတ်က မီးရှိန်ရ၍ မသေဘဲ ငုပ်နေနိုင်သည် အမှတ်ရှိခဲ့ကြလေ၏။ ထို့ ကြောင့် “ဘယ်သို့ သေရာပါအံ့နည်း၊ မိခင်ဖြစ်သူက ကန်ပေါင်ထက်တွင် မီးဖိုလျက် ပေးထားပါ၍ မသေဘဲ ရှိပါသည်”ဟု လျှောက်ထားကြလေ၏။ ထိုအခါ ဘုရင်သည် ပိစပ် သားအမိနှစ်ယောက်ကို လိမ်လည်မှုဖြင့် သုသာန်ထုတ်၍ ဓားခုတ်သတ်စေ ရန် အမိန့်တော်ချမှတ်ခဲ့လေ၏။ ပိစပ်သည် “အရှင်မင်းကြီး ခုနစ်ရက်ခန့် ခွင့်ပေး တော်မူပါ၊ ဤတရားကို ဆုံးဖြတ်ရန် ပညာရှိ ရှာဖွေပါရစေ”ဟု လျှောက်ထားမှု ပြုခဲ့လေ၏။ ထိုအခါ ဘုရင်လည်း ခွင့်ပေးခဲ့လေ၏။\n\nပိစပ်သည် မကြာခင် ပညာရှိရရန် ရှာဖွေလေတော့၏။ အဆင့်သင့်ပင် နွားကျောင်းနေသော နွားကျောင်းသားတစ်ယောက်နှင့် တွေ့ရှိလေ၏။ နွားကျောင်း သားက သတင်းမေးမြန်းလေသော် ပိစပ်လည်း အကျိုးအကြောင်းကို ပြောပြလေ ၏။ ထိုအခါ ၎င်းက “ကိစ္စမရှိ၊ မစိုးရိမ်လင့်၊ ငါလာမည်”ဟု ဝန်ခံလိုက်လေ၏။ နွားကျောင်းသားစကားကို ကြားရလျှင် ဝမ်းသာအားရဖြင့် ပြန်လာခဲ့လေ၏။\n\nတရားဆုံးဖြတ်မည့်နေတွင် နွားကျောင်းသားသည် ရေကန်ပေါင်၌ မီးကို မွှေးလေ၏။ ထို့နောက် ငါးတစ်ကောင်ကို ရေကန်ပေါင်တစ်ဖက်၌ တင်ထားလေ၏။ ခုနစ်ရက်စေ့သောနေ့တွင် ပိစပ်လည်း တရားဆိုင်ရမည်ဖြစ်၍ နွားကျောင်းသာကို ခေါ်ရန် လာရောက်လေ၏။ ထိုအခါ နွားကျောင်းသားက“ငါသည် ငါးကင်၍ နေ ရသည်၊ ငါးကင်ကျက်လျှင် ကျက်ချင်း စားသောက်ပြီးသော် လာမည်၊ ထိုအကြောင်း ကို ဘုရင်မင်းအား လျှောက်တင်ချေလော့”ဟု မှာကြား ပြောဆိုလိုက်လေ၏။\n\nပိစပ်လည်း နန်းတော်သို့ စိုက်စိုက်မတ်မတ်လာလေ၏။ ထိုအခါ ဘုရင်က\n\n“သင့်မှာ ပညာရှိရှာ၍ ရခဲ့ပြီလော”ဟု မေးလေ၏။ ပိစပ်လည်း နွားကျောင်းသားမှာကြားချက်အတိုင်း ဘုရင်အား လျှောက်တင်လေ၏။ ဘုရင်သည် ပညာရှိရောက် လာနိုးနိုးဖြင့် စောင့်စားလျက် နေလေ၏။ စောင့်ရကြာသောအခါ “မောင်မင်း ပညာရှိ ယခုထိ မလာသေးတကား”ဟု ပြောဆိုလေ၏။ အချိန်ကြာလေသော် မှူး မတ်တို့အား ပညာရှိထံသွားရောက် ကြည့်ရှုစေလေ၏။\n\nပညာရှိနွားကျောင်းသားသည် ငါးကင်မြဲကင်လျက် ရှိနေလေ၏။ မှူးမတ်တို့ က ၎င်းအား တွေ့မြင်ရလျှင် “ဘယ်သောကာလကင်၍ ကျက်နိုင်ရာအံ့နည်း”ဟု ဆိုကာ ဘုရင်အား လျှောက်ထားခဲ့ကြလေ၏။ ဘုရင်လည်း ချက်ချင်းဝင်စေရန် အမိန့်ချမှတ်လေ၏။ ထို့ကြောင့် နွားကျောင်းသားပညာရှိ သ ည် ဘုရင့်ရှေ့တော်မှောက် ခစားဝင်ရောက်ခဲ့လေ၏။\n\nထိုအခါ ဘုရင်က “သင်ပညာရှိ ဟုတ်သလော၊ ငါးကို ကန်တစ်ဖက်ထား၍ ထစ်ဖက်က မီးရှို့သဖြင့် ငါးကင်ကျက်ရိုးထုံးစံရှိအံ့လော့”ဟု ပြောဆိုလေ၏။ ပညာ ရှိကလည်း “မှန်ပါ အရှင်မင်းမြတ်၊ အရှင်မင်းကြီးမှာလည်း ပိစပ်က ရေကန်ထဲမှာ ငုပ်နေပါလျက် ကန်ပေါင်မှာ မီးဖိုထားခြင်းဖြင့် အချမ်းပြေပျောက်ရိုးထုံးစံ ရှိနိုင် ပါမည်လော့”ဟု တင်လျှောက်လေ၏။ ထိုအခါ ဘုရင်လည်း သတိရလျက် “လမ်း မှန်ကို တင်လျှောက်ပေသည်”ဟု သဘောကျလေ၏။ ထို့ကြောင့် ပိစပ်ကို ပြစ်ဒဏ် မှလွတ်၍ သမီးတော်နှင့် လက်ထပ်ပေးစားခဲ့ရလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 47,
      "category_id": 2,
      "title": "တောင်တရိုးကို ပိုင်စိုးရ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက တိုင်းပြည်ကို အုပ်ချုပ်မင်းလုပ်သော ဘုရင်ကြီးတစ်ပါး ရှိလေ သည်။ ထိုဘုရင်သည် တောကစားဝါသနာ အလွန်ပါလေ့ရှိသည်။ မကြာမကြာ တောကစားထွက်လျက် ပျော်ပါးခဲ့လေသည်။ ဘုရင်မင်းသည် တစ်နေ့သ၌ ခြွေရံ မှူးမတ်တို့နှင့် တောကစားထွက်လာခဲ့လေ၏။\n\nတောသို့ရောက်သောအခါ သမင်၊ ဒရယ်၊ ချေငယ် စသောသတ္တဝါတို့ကို တွေ့ရလေ၏။ ထိုအခါ စုဝေးလျက် လိုက်လံဖမ်းဆီးစေ၏။ ကိုယ်တိုင်လည်း တာဝန် ယူ၍ စောင့်ကြပ်ခြင်းပြုလေ၏။ ဘုရင်ကိုယ်တိုင် ပါဝင်နေရာ မှူးမတ်တို့မှာ အလွန် အလေးဂရုစိုက်ခဲ့ရလေ၏။ ဘုရင့်အပြစ်ဒဏ်ကို ကြောက်ရွံ့ကြသဖြင့် မိမိတို့ တာဝန်ကျရာဘက်မှ နိုင်နင်းစွာ တားဆီးကြလေ၏။ ဖမ်းဆီးမိစေရန်လည်း မျက်ခြည်မပြတ် အလေးထားခဲ့ကြရလေ၏။\n\nဘုရင်နှင့်အဖော်တို့သည် တာဝန်ကိုယ်စီဖြင့် တောနင်းလိုက်လံ ရှာဖွေကြလေ ၏။ ထိုအခါ သားကောင်တို့သည် ဘုရင်ရှိနေရာဘက်သို့ ပြေးထွက်ခဲ့ကြလေ၏။ ဘုရင်သည် မဖမ်းမိနိုင်ဘဲ ထွက်ပြေးလွတ်မြောက်သွားခဲ့ရလေ၏။ ထိုအခါ ဘုရင် အားရှုတ်ချရန် အခွင့်အရေး ရရှိသွားကြလေ၏။ ထို့ကြောင့် မှူးမတ်ဗိုလ်ပါ သူရဲ များက အရှင်မင်းကြီး တာမှ ပြေးသွားသည်ဟု ပြောင်လှောင်ခဲ့ကြလေ၏။ အချို့ ကလည်း “ရွှေသမင် ဘယ်ကထွက်၊ မင်းကြီးဖင်ကထွက်”ဟူ၍ သရော်ခဲ့ကြလေ၏။ ဘုရင်မင်းကြီးသည် ရှက်နိုးရာကား သမင်နောက်က မြင်းစီး၍ လိုက်ပါခဲ့လေ ၏။ တအားကုန်လိုက်ကာ ဖမ်းမိရရန် ကြိုးစားခဲ့လေ၏။ သို့သော်လည်း လိုက်မမီ ဖမ်းမမိသဖြင့် လက်မှိုင်ချခဲ့ရလေ၏။ ဘုရင်လည်း ပင်ပန်းနွမ်းရိကာ ခွေလဲခဲ့ရလေ ၏။ အပြင်းနှင်နှင်စိုင်းခဲ့ရသည်ကြောင့် မြင်းလည်း တောစခန်း၌ပင် သေဆုံးရလေ၏။\n\nဘုရင်သည် သမင်လိုက်ရင်း အဖော်များနှင့်လည်း ကွဲသွားခဲ့ရလေ၏။ တစ်ကိုယ်တကာယတည်းဖြစ်ကာ တောကြီးမျက်မည်း၌ တဝဲလည်လည် ရှိခဲ့ရလေ ၏။ ခရီးကလည်း ပန်းလာရသည်ကြောင့် ရေဆာခြင်းဖြစ်လာလေ၏။ ထိုအခါ သောက်ရန်သောက်ရေကို လိုက်လံရှာဖွေခဲ့ရလေ၏။ မကြာခင် တောသူမ တဲအိမ် တစ်အိမ်သို့ ချဉ်းနင်းဆိုက်ကပ်မိခဲ့လေ၏။ ထိုနေအိမ်ကို မြင်ရလျှင် ဘုရင်လည်း အလွန်ဝမ်းသာမှု ဖြစ်ခဲ့ရလေ၏။\n\nတောသူမသည် ဘုရင်ဟူ၍ တပ်အပ်မသိချေ။ အသားအရေ အလွန်ဖြူဖွေး ရာကား သူဋ္ဌေးသားလေလော၊ မင်းသားလေလောဟု တွေးထင်မှု ဖြစ်နေလေ၏။ ဘုရင်ကြီးလည်း ညောင်းညာမှု အားကြီးနေသည်။ ရေကလည်း ဆာလွန်းနေသည် ထို့ကြောင့် သွေးသားများမှာ ဗလောင်ဆန်နေလေသည်။\n\nထိုအဖြစ်ကို တောသူမ မြင်လေသော် ရေကြည်ရေအေးကို တိုက်ကျွေးချင်လှ သည်။ သို့သော် အလျင်တဆော မပေးသင့်သေးဟု အကြံဖြစ်လေသည်။ မောဟိုက် ပင်ပန်းလာခိုက် ဖြစ်နေသောကြောင့် ရွှေရင်ဆို့ကာ သေဆုံးနိုင်ရာသည်ဟု အောက်မေ့သည်။ ထို့ကြောင့် ပညာဖြင့် ဆင်ခြင်လျက် မီးသွေးမှုန့်ထည့်ထားသော ရေတစ်ခွက်ကို ကမ်းပေးလိုက်လေသည်။ ရေကို ရရချင်း မွတ်သိပ်နေပြီဖြစ်၍ မရွေးချယ် မဖယ်မရှောင်သာဘဲ မျိုသောက်မှု ပြုခဲ့ရတော့၏။\n\nသို့သော် မီးသွေးမှုန့်များ ပါရှိနေသဖြင့် တန့်နား၍ ပြတ်တောင်း ပြတ်တောင်း ပင် သောက်ခဲ့ရသည်။ ထိုရေကုန်လေသော် နောက်တစ်ခွက် ထပ်မံ၍ တောင်းခံ ပြန်လေ၏။ ထိုအခါ ရှောက်သံပရာရည်နှင့် ရောစပ်ထားသော ချဉ်ရည်ကို ပေးလေ သည်။ ထိုချဉ်ရည်ကိုလည်း မြိန်ရေရှက်ရေ သုံးဆောင်ခဲ့လေ၏။ ရေ ဝလင်ရောင့် ရဲပြီးမှသာလျှင် ဘုရင်လည်း လန်းဆန်းလာရလေသည်။\n\nဘုရင်သည် ရေသောက်ပြီးနောက် ခေတ္တရပ်နားမောပန်းဖြေလေ၏။ ထို့ နောက် တောသူမအား ဥာဏ်ပညာ ရှိမရှိ စုံစမ်းလေသည်။\n\n“ပထမ ပေးသောရေနှင့် နောက်မှပေးသောရေ မတူ၊ မည်သို့ ခြားနားကွဲ ပြားချက် ရှိလေသနည်း” ဟု မေးမြန်းလေ၏။ သူမလည်း မိမိ၏ ဉာဏ်အဆင်ခြင်၊ ထင်မြင်ခြင်းကို တင်ပြပြောဆိုလေသည်။\n\n“အလောတကြီး မသောက်မိစေရန် မီးသွေးမှုန့်ထည့်၍ ထိန်းပေးရပါသည်။ ချဉ်ရည်မှာ မောပန်းလည်းပြေစေရန်ဖြစ်သည်” ဟု ရှင်းပြလေသည်။ ထို့ကြောင့် တောသူမကို ပညာရှိလှသည်ဟု ယုံကြည်ခဲ့လေ၏။ ကျေးဇူးလည်း တင်ကြောင်း ဖွင့်ဟပြောဆိုလေသည်။\n\nထို့နောက် ကျေးဇူးတုံ့ပြန်အံ့ဟု ကတိပေးလေ၏။\n\n“မိမိမှာ ဘုရင်မင်းဖြစ်သည်၊ ခရီးလွန်၍ မျက်စိလည် လမ်းမှားကာ ရောက် လာရသည်။ သင်မထံမှ ရေသောက်ရခြင်းကြောင့်သာ အသက်ရှင်ရသည်။ ရေမရ လျှင် မွတ်သိပ်ဆာလောင်ခြင်း ဝေဒနာဖြင့် ကံကုန်ရာသည်။ အသင်မ၏ ကျေးဇူး ကား အထူးကြီးလှသည်” ဟု ထုတ်ဖော်ချီးကျူးလေသည်။ မိမိအား ကျေးဇူးပြုသော တောသူမကို တောင်တစ်ရိုးကို ပိုင်စိုးစေရန် သနားခဲ့လေသည်။ တောသူတောင် သားများ လွတ်လပ်စွာ လုပ်ကိုင်စားသောက်ခွင့်ပါ ပေးသနားခဲ့လေသည်။ ထိုအခါမှစ၍ တောင်တန်းတောင်ရိုးတို့၌ လုပ်ကိုင်လာသူ များပြားခဲ့ရလေ၏။ တောသူမက ကြီးစိုးလျက် မျိုးဆွေများပါ တစ်စတစ်စ ပြန့်ပွားနေထိုင်သွားခဲ့ကြလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 48,
      "category_id": 2,
      "title": "အခက်ကြုံသော မောင်ခက်ကေ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက ရွာတစ်ရွာတွင် လင်မယား တစ်အိမ်ထောင် ရှိလေသည် ။ မောင်ချောနှင့် မမေဗျောဟု ခေါ်တွင်လေ၏။မယား မမေဗျောတွင် သားကိုယ်ဝန် ရင့်လာသောအခါ မမွေးဖွားနိုင်ဘဲ သုံးရက်တိုင်တိုင် ဆင်းရဲဒုက္ခဖြစ်ခဲ့ရသည်။ ရွာတွင် လက်သည်မရှိ၍ ရွာနီးချုပ်စပ် တခြားရွာမှ ဆရာမ မိမေဖြူ ကို ခေါ်ယူလေ သည်။\n\n၎င်းဆရာမနှင့် စမ်းသပ်ရာ သန္ဓေသားမှာ ကန့်လန့်ဆီးနေသည်ဆိုလေ၏။ ထို့ကြောင့် နေထားတကျ ပြုပြင်ပေးကာ ခဲယဉ်းစွာ မွေးဖွားခဲ့ရလေ၏။ ခက်ခဲစွာ မွေးဖွားရသဖြင့် သူငယ်ကို မောင်ခက်ကေဟူ၍ အမည်ခေါ်တွင်ကြလေသည်။ သားဦးမိခင်သည် မကြာခင် အင်အားချည့်နဲ့ခြင်းဖြစ်လာခဲ့ရလေ၏။ ကိုယ် ခန္ဓာ ပိန်ချုံးစွာနှင့်ပင် နလံမထူဘဲ ရှိလေသည်။ ထိုဝေဒနာကို ခံစားရင်း မောင်ခက် ကေ သုံးနှစ်သားအရွယ်တွင် မိခင်သေဆုံးသွားလေ၏။ ဖခင်ဖြစ်သူသည် သားငယ် ကို မွေးမြူလာခဲ့ရာ။ ထိုသား ငါးနှစ်မြောက်လာသော အခါ အိမ်ထောင် သစ်တည် ထောင်လေသည်။ အမည်မှာ မဖွားမေဟူ၍ ခေါ်တွင်လေ၏။ ရုပ်ရည်အင်္ဂါချော မောလှပတင့်တယ်လေသည်။\n\nမယား မဖွားမေကား မာယာပရိယာယ်လည်း ကြွယ်ဝလေ၏။ ကာမဂုဏ် အာရုံ၌ တက်မက်ခြင်းများလှသည်။ မိမိလင်နှင့်သာမက တခြားသူများနှင့် ဖောက် ပြားလေ့ရှိလေ၏။ ထိုသို့ ယုတ်မာစွာ မှားယွင်းပြုကျင့်သည်ကို လင်ယောက်ျား မသိချေ။\n\nသို့သော် သားဖြစ်သူက တပ်အပ်သိမြင်လေ၏။ ဖခင်ကို အသိမပေးဝံ့ဘဲ မျိုသိပ်၍သာနေခဲ့သည်။ ဖခင်အား ပြောကြားရန်မှာလည်း ခက်ခဲနေရလေ၏။ ထိုသို့ အခက်နှင့်သာကြုံနေရာကား “ခက်တေ ခက်တေ”ဟူ၍သာ ပါးစပ်က တတွတ်တွတ် ရေရွတ်နေခဲ့လေတော့သည်။\n\nထိုအခါ ကြားရသူတိုင်းက “မည်သို့အခက်ရှိသနည်း”ဟုမေးကြသည်။ မည်သူ ကပင် မေးမေး “ခက်တေ ခက်တေ”ဟူ၍ပင် ပြောဆိုနေလေ၏။ ခက်တေ ခက်တေ ဆိုသောစကားမှအပ တခြားစကားဖြင့် ပြန်လှန်ပြောဆိုလေ့မရှိသောကြောင့် အ များက အသိခက်ခဲ့ကြ၏။ ဖခင်ဖြစ်သူလည်း အကြိမ်ကြိမ်မေးလေသည်။ မထူးခြား ဘဲ ခက်တေ ခက်တေ ဟူ၍သာပြောဆိုခြင်းကို ကြားသိရလေ၏။ ထို့ကြောင့်ဖခင် လည်း သားအတွက် ရတက်ပွေ့၍ အခက်ကြုံလာခဲ့ရသည်။\n\nဖခင်ဖြစ်သူသည် သားအတွက် စိတ်ပူပင်မှုဖြစ်ခဲ့ရလေ၏။ “ငါ့သားသည် ရှေးအခါက ခက်တေ ခက်တေဟူ၍ တစ်ကြိမ်တစ်ခါမှ ပြောလေ့မရှိ။ ယခု တတွတ် တွတ်ပြောဆိုလာခြင်းမှာ ဧကန္တတစ်စုံတစ်ခု အကြောင်းရှိချေရာသည်။ ငါ၏သား၌ စုန်းပယောဂ ကပ်ယှဉ်လေ၍လော။ သို့မဟုတ် နတ်ပယောဂဖက်၍ လေလော၊ သွေးသွားမမှန် ဖောက်ပြန်နေ၍ လော၊ စိတ်ချောက်ချားသဖြင့် ရူးသွပ်နှမ်းကြောင် ကယောင်ကတမ်းပြောဆိုနေခြင်းပင်လော။ မည်သို့ဖြစ်လေ သနည်းဟု ဝေခွဲမရ ရှိလာလေ၏။\n\nထို့နောက် ပယောဂစုတ်ထိုးဆရာ ငရွှေလုံးနှင့် ဆေးကုရန် ပြောလေ၏။ သား ဖြစ်သူက. .\n\n“တစ်စုံတစ်ခုမဖြစ်ပါ ။ ပကတိလူကောင်း အမှန်ပါ” ဟုပြောဆိုခဲ့လေသည်။ သို့သော်လည်း ငြင်းမလွတ်သောအခါ ထိုဆရာ၏ ဆေးထိုးကုသခြင်းကို ခံပေးရလေ၏။\n\nထိုဆရာ ငရွှေလုံး၌ တပည့်တစ်ယောက်ရှိရာ မောင်စုတ်ကေဟူ၍ တွင်လေ သည်။ မောင်စုတ်ကေနှင့် ငရွှေလုံး၏မယားမပုမေသည် တစ်နေ့သ၌ ဖောက်ပြား ကျင့်မှားခဲ့ကြလေ၏။\n\nထိုအဖြစ်ကို ငခက်ကေ တွေ့မြင်ရလေသော် ပြောရခက်နေလေသည်။ မျိုသိပ်မထားနိုင်ရာကား ‘ခက်တေ ခက်တေ’ဟူ၍ ရေရွတ်မြည်ဟီးခဲ့ရလေ၏။ ထို့ကြောင့် ခက်တေ ခက်တေဟူသောစကားသည် နောက်ထပ် ဖြစ်ပေါ်လာခဲ့ရလေ သည်။ မောင်စုတ်ကေ ခက်တေ ခက်တေ၊ မပုမေ ခက်တေ ခက်တေ”ဟူ၍ ပို၍သာ လျှင် မြည်တွန်လာခဲ့လေသည်။\n\nထိုအခါ ဖခင်က 'ခက်တေ ဟူသော စကားသည် လွန်ကဲလာဘိသည်။ ရောဂါကြီးနေပေပြီလော’ဟု ယူဆခဲ့လေသည်။ ပယောဂဆေးနှင့် မကောင်းသော် ဗိန္ဓောဆေးဆရာကြီး မောင်စံဘော်ကို ခေါ်ယူလေသည်။ ဆရာကြီးသည် လက္ခဏာ ကို မေးပြီးနောက် ‘ကောင်းစေရမည်'ဟု ဝန်ခံလေ၏။\n\nညနေအရောက်တွင် ကနခိုကဲသော ဆေးတစ်လုံးကို ကျွေးလေ၏။ ဝမ်းနှုတ် ဆေးဖြစ်လေသဖြင့် တစ်ညလုံး ဝမ်းအကြိမ်ကြိမ် သွားလေသည်။ ထိုအခါ မောင် ခက်ကေမှာ မထနိုင် မလှုပ်ရှားနိုင်ဖြစ်ခဲ့ရလေ၏။ ဆေးအတွက် ဝေဒနာအပို ရောက်ကာ အခက်ကြုံရရှာလေသည်။\n\nမောင်ခက်ကေသည် ယုတ်မာလော်လည်မှုကို စက်ဆုတ်လေ၏။ ထိုအပြုအမူ ကို မတွေ့မမြင်ရလျှင် တိတ်ဆိတ်စွာ ရှိနေတတ်သည်။ မြင်တွေ့ရလျှင်ကား မနေနိုင် ဘဲ ခတ်တေဟူသောစကားကို ရေရွတ်တတ်လေ၏။ မကြာမီ ဆရာကြီးမောင်စံဘော်၏ တပည့် သာဖြူအောင်နှင့် ဆရာကြီးမယား မပန်းစံတို့ ဖောက်ပြန်ခဲ့ကြ၏။ ထိုအခါ မောင်ခက်ကေ တွေ့မြင်ခဲ့ရလေသည်။ ထို့ကြောင့် 'သာဖြူအောင် ခက်တေ ခက်တေ၊ မပန်းစံ ခက်တေ ခက်တေ'ဟူ၍ ရေရွတ်ပြောဆိုမှု ပြုခဲ့ရပြန်လေသည်။\n\nဖခင်ဖြစ်သူမှာ သားအတွက် စိတ်မအေးဖြစ်လာပြန်၏။ 'စုတ်ဆေး၊ ဗိန္ဓော ဆေးတို့နှင့်ကုသ၍လည်း မသက်သာ၊ မည်သို့ဆက်၍ ကုသရအံ့နည်း' ဟု ကြံစည် လာခဲ့ရလေ၏။ ထို့နောက် အများ၏ တိုက်တွန်းချက်အရ ရွာဦးကျောင်း ဆရာတော် ဦးသောမထံ အပ်နှံမှုပြုခဲ့လေသည်။\n\nဆရာတော်လည်း ၎င်း၏လက္ခဏာကို စုံစမ်းမေးမြန်းလေ၏။ မောင်ခက်ကေ က ရောဂါမရှိပါကြောင်း လျှောက်ထားသဖြင့် လက်ခံထားရှိလေသည်။ ဆရာတော် ထံရှိနေစဉ် ပရိတ်တော်ကို ကျက်မှတ်စေ၏။ ထို့ကြောင့် တစ်လကျော် နှစ်လနီးပါး ထိ ကျက်မှတ်၍ နေခဲ့ပါသည်။\n\nဆရာတော်ထံနေစဉ် ထပ်မံ၍ ခက်ကေဟူသောစကားပြန်ပေါ်လာ လေ၏။ အကြောင်းမှာ ဆရာတော်နှင့် သီလရှင်မ ဒေါ်မစန္ဒီတို့သည် မလျော်သော အရှုပ် တော်ဖြစ်ခဲ့ရသည်။ ထိုမတော်အရှုပ်ယုတ်မာမှုကို မြင်တွေ့လာသဖြင့် မောင်ခက် ကေမှာ အခက်ကြံလာရပြန်၏။ ထို့ကြောင့် “ဆရာတော် ဦးသောမ ခက်တေ ခက် တေ၊ သူတော်မ ဒေါ်စန္ဒီ ခက်တေ ခက်တေ'ဟူ၍ ရေရွတ်ခဲ့ပြန်သည်။\n\nထိုနောက် အခက်တစ်ခုကြုံလာသေး၏။ တစ်နေ့သ၌ ဖိုးသူတော် ဦးငလုံး သည် ဆိတ်ကျောင်းကာ ချုံပုတ်ထဲကထွက်လာခဲ့၏။ လူပျိုကြီး မောင်အောင်ကျော် သည် ဘူးတောင်းအပေါက်တစ်လုံးကို ကိုင်တွယ်၍ တောချုံတစ်ခုက ထွက်လာခဲ့ လေ၏။ အပျိုကြီးမစံအေးကလည်း မုံလာဥတစ်ချောင်းကို လက်မှာကိုင်လျက် ဘူးချုံ အောက်ကထွက်ပေါ်ခဲ့လေ၏။ ထိုသုံးဦးတို့ကို ငခက်ကေကိုယ်တိုင် မြင်တွေ့ခဲ့ရလေ သည်။\n\nထို့ကြောင့် မဆိတ်ငြိမ်နိုင်တော့ဘဲ “ခက်တေ ခက်တေ ခက်တေ ခက်တေ၊ ခက်တေ ခက်တေ”ဟု တစာစာမြည်သံပေါ်လာခဲ့ရသည်။\n\nမောင်ခက်ကေမှာ မြည်သံ၊ ဟစ်သံ၊ ရေရွတ်သံများကို အခါအားလျော်စွာ ဖြစ်ပေါ်လျက်ရှိနေပေ၏။ ထိုအခါ ဖခင်ဖြစ်သူသည်လည်း အခက်ကြုံလာခဲ့ရလေ ၏။ စိတ်ပူသောက မအေးဘဲ စိုးရိမ်၍သာ ရှိခဲ့ရလေ၏။ မကြံတတ် မစဉ်းစားတတ် ရာကား ဘုရင်မင်းထံ အပ်နှံရန် စိတ်ဖြစ်ပေါ်လာခဲ့ရလေ၏။ ဘုရင်မင်းအား ကြောက်လန့်သဖြင့် ခက်တေစကားကို မပြောဝံ့ဘဲ နေကောင်းရာ၏ဟု ယူဆခဲ့ လေ၏။ ထို့ကြောင့် သားဖြစ်သူအား ဘုရင်မင်းထံ အပ်နှံလိုက်လေ၏။\n\nမောင်ခက်ကေကို ဘုရင်မင်းက ရှေ့တော်၌ ရပ်စေ၏။ ထို့နောက် ၎င်းအားမိန့်တော်မူသည်မှာ “သင့်ကို အဘယ်ကြောင့် ငါ့ထံသို့ လာရောက် အပ်နှံထားခဲ့ ရလေသနည်း”ဟု မေးလေ၏။\n\nထိုအခါ ၎င်းက ဤသို့ လျှောက်တင်လေ၏။\n\n“မှန်လှပါ အရှင်မင်းမြတ် ကျွန်တော်မျိုးဆိုလျှင် ခက်တေ ဟူ၍ ပြောဆိုလေ့ ရှိတတ်ပါသည်။ မဟုတ်မမှန်သောအခြင်းအရာ၊ ယုတ်မာသော အကျင့်ဖောက်ပြန် လေရာ လော်လည်ပျက်ယွင်းခဲ့ရာတို့ကို မြင်တွေ့ သိရှိပါက မထိန်ဝှက်နိုင်စွမ်းပါ။ တိတ်ဆိတ်နေခြင်းငှာ မတတ်ကောင်းလှပါ။ ထိုမဖွယ်မရာတို့ကို မမြင်မတွေ့ မသိရှိ သော်သာ ငြိမ်သက်မှုပြုနိုင်ပါသည်။ ထို့ကြောင့် ခက်တေဟူသော စကားကို ပြောဆို ခဲ့ရခြင်းဖြစ်ပါသည်။ ထိုစကားကြောင့်လည်း အရှင်မင်းထံ အပ်နှံထားခဲ့ရခြင်း ဖြစ်ပါသည်။”ဟု ထွက်ဆိုရှင်းပြခဲ့လေ၏။\n\nထိုအခါ ဘုရင်လည်း အခက်ကြုံလာရလေ၏။ သို့ရာတွင် ထိုစကားကို မပြော မိရန် တားမြစ်အံ့ဟု အကြံဖြစ်ခဲ့ရလေ၏။\n\nထိုအကြံအစည်အတိုင်း မောင်ခက်ကေကို ဆက်လက်၍ အမိန့်ရှိလေ၏။ “ထိုသို့ ပြောဆိုတတ်သည်မှန်က ယနေ့ကစ၍ ရပ်တန့်ချေလော့၊ ငါ၏နန်း တော်အတွင်းအပြင်၌ ထိုစကားကို လုံးဝမထွက်ပေါ်စေရ၊ ငါဘုရင် ကြားသိရက အပြစ်ဒဏ်ကြီးစွာ ကျခံစေမည်”ဟု တစ်ချက်လွှတ် အမိန့်အာဏာတော်ထုတ်ပြန်ခဲ့ လေ၏။\n\nဘုရင်၏အမိန့်အတိုင်း ကြောက်လန့် ရိုသေစွာ ငြိမ်သက်လျက် နေလာခဲ့ လေ၏။\n\nမောင်ခက်ကေ နန်းတော်၌ ကာလအတော်ကြာခဲ့လေ၏။ ထိုတွင် တိတ်ဆိတ် မနေနိုင်ရန် အခွင့်ကြုံလာရပြန်လေ၏။ အကြောင်းမှာ မိဖုရား မလှကြာဝေနှင့် အမတ် ငမျောက်ကေတို့ ဖောက်ပြန်ဖောက်လွဲ ဖြစ်ကြရလေ၏။ ထိုမသမာမှုကို တွေ့မြင်ရလေသော် ပါးစပ်က မငြိမ်မသက် ဖြစ်လာရလေ၏။ ထိုအခါ မောင်ခက် ကေမှာ အခက်ကြုံလာရသဖြင့် ပြောဆိုချင်လာလေ၏။\n\nထို့ကြောင့် “မိဖုရား မလှကြာဝေ ခက်တေ ခက်တေ၊ အမတ် ငမျောက်ကေ ခက်တေ ခက်တေ၊ ဆားမရ ရေမရ ခက်တေ ခက်တေ”ဟူ၍ အသံမစဲ လျှံထွက်ခဲ့ ရလေ၏။\n\nငခက်ကေ သည် တစ်စခန်းထ၍ ဆိုကောင်းစဖွယ်ဆိုလေ၏။ ဘုရင်ကြီးသည် ထိုစကားကို ပြန်လည်ကြားရသောအခါ ဒေါသအမျက်ချောင်းချောင်းထွက်လာခဲ့ ရလေ၏။ ထို့ကြောင့် မောင်ခက်ကေအား ခေါ်ပြီးလျှင် မောင်းမဲ ကြိမ်းဝါးခဲ့ရ၏။ “မောင်မင်းကို ဤအသံကို မကြားစေရဟု အမိန့်အာဏာထုတ်ပြန်ခဲ့သည်မဟုတ်လော၊ အမိန့်အာဏာကို ဖောက်ဖျက်၍ အဘယ်ကြောင့် ခက်တေဟူ၍ ပြောဆိုရဘိသနည်း၊ ဤခက်တေဟူသောစကားကို အတိအလင်း ငါဘုရင်သိလို သည်။ မလျှောက်တင်နိုင်က လက်စွဲတော် သံလျက်ဖြင့် စီရင်ခုတ်ပိုင်းရလိမ့်မည်”ဟု မိန့်ကြားလေ၏။\n\nထိုအခါ မောင်ခက်ကေ သံတော်ဦး တင်လေသည်။\n\n“ကျွန်တော်မျိုး လျှောက်ထားဝံ့ပါသည်။ မမှန်ကန်က အသက်ကို ဆယ်ခါမက မီးတိုက်ခံရဲပါသည်။ ရွှေနားဆင်တော်မူပါဘုရား၊ ဦးစွာ အမိနှောင်း(မိထွေး)သည် တစ်ပါးသူနှင့် ဖောက်ပြားခဲ့ပါသည်။ ဖခင်အား တိုက်ရိုက်မပြောအားပါ။ ဖခင်လည်း ရိပ်စားမိခြင်းမရှိပါ။ ထို့ကြောင့် အခက်ကြုံရ၍ ခက်တေဟု ပြောဆိုခဲ့ရခြင်း ဖြစ်ပါ သည်။ ကျွန်တော်မျိုးပင်လျှင် ရူးနှမ်းရာကျပြီး စုန်းပရောဂဆရာနှင့် ဆေးထိုးခံခဲ့ ရပါသည်။\n\nဒုတိယအကြိမ် ဆေးထိုးဆရာ တပည့်နှင့် ထိုဆရာမယားဖောက်ကြပါသည်။ ထိုအခါလည်း အခက်ကြုံရသဖြင့် ခက်တေဟူ၍ ပြောဆိုခဲ့ရပါသည်။ ထို့ကြောင့် ဗိန္ဓောဆရာက ဝမ်းလျှောဆေးပေးခြင်းကို ခံခဲ့ရပါသည်။\n\nတတိယအကြိမ် ၎င်းဆရာကြီး၏မယားနှင့်တပည့်တို့ ဖောက်ပြန်လာသည်ကို တွေ့မြင်ရပါသည်။ ထိုအခါလည်း မပြောအားဘဲ အခက်ကြုံခဲ့ရပြန်သည်။ မထိန် ဝှက်နိုင်သောကြောင့် ခက်တေ-ခက်တေ ဟူ၍ပြောဆိုလာခဲ့ရပြန်သည်။\n\nစတုတ္ထအကြိမ် ရွာဦးကျောင်း ဆရာတော်ထံ အပ်နှံခဲ့ပါသည်။ ထိုတွင် နေရ စဉ် ဆရာတော်နှင့် မေသီလ မဖွယ်မရာ တွေ့မြင်ရ၍ အခက်ကြုံရပါသည်။ ထို့ကြောင့် တိတ်ဆိတ်မထားနိုင်သဖြင့် ခက်တေဟူ၍ ပြောခဲ့ရပြန်သည်။\n\nယခု ဆဋ္ဌမအကြိမ် ဘုရင်မင်းထံ အပ်နှံခံရ၍ အမိန့်ချမှတ်ထားခြင်း ခံခဲ့ ရပါသည်။ သို့ရာတွင် အမိန့်တော်ကို ဖီဆန်ကျူးလွန်လိုခြင်း အလျဉ်းမဟုတ်ပါ။ ကြောက်ရွံ့ရိုသေလိုက်နာလာခဲ့ခြင်း အမှန်ပင်ဖြစ်ပါသည်။ ထိုသို့နေပါသော်လည်း မတော်မလျော်သောအဖြစ်ကို တွေ့မြင်လာရပြန်ပါသည်။ မပြောဝံ့၍ အခက်ပွေ လာရပြန်သဖြင့် မချုပ်တည်းနိုင် ဖြစ်လာရပြန်သည်။ ထို့ကြောင့် အပြစ်ပေးလျှင် ခံရပါစေ၊ ပြောဆိုနှုတ်ထွက် ရေရွတ်မိခဲ့ရခြင်းသာ ဖြစ်ပါသည်”ဟု လျှောက်တင် လေသော်\n\nဘုရင်က “ထိုအဖြစ်ကို ထင်စွာသိစေလေ့ာ”ဟု မိန့်ကြားလေ၏။ ထိုအခါ ငခက်ကေလည်း မကွယ်မဝှက်ဘဲ လျှောက်တင်ခဲ့ရလေ၏။ ထိုကြောင့် မိဖုရားနှင့် အမတ်ဖောက်ပြားခြင်းကို ထင်ရှားစွာ သိရှိလေတော့၏။ ထိုအခါ ဘုရင်သည် မိဖုရားနှင့်အမတ်ကို ခေါ်ယူစစ်ဆေးခဲ့ရလေ၏။ အမှန်ဖြစ်ကြောင်း ဝန်ခံထွက်ဆိုခဲ့ကြသော်“ မိုက်မဲလေစွ၊ ခွေးယုတ်မာမခြား ရှိပေတကား”ဟု အပြစ်တင်လေ၏။ ထိုနောက် နှစ်ယောက်စလုံးအား တောမြိုင်ထဲသို့ နှင်ထုတ်ခဲ့လေ၏။ မောင် ခက်ကေကိုလည်း အပြစ်ဘေးမှ လွတ်ငြိမ်းစေလေ၏။ သို့ရာတွင် နန်းတော်၌မထား ဘဲ လွတ်ရာနေထိုင်စေလေ၏။\n\nပဉ္စမအကြိမ်လည်း ဦးသူတော်၊ လူပျိုကြီး၊ အပျိုကြီးသုံးဦးတို့ကို အမြင်မတော် တွေ့မြင်ရလေသည်။ ထိုအခါတွင်လည်း အခက်ကြုံ၍ ခက်တေဟူ၍ နှုတ်မြွက်ရပါ သေးသည်။\n\nမောင်ခက်ကေသည် ခက်ခဲစွာ နေထိုင်လာရလေသည်။ စားရေး အခက်အခဲ၊ နေရေးအခက်အခဲ၊ ဝတ်ရေးအခက်အခဲနှင့် ကြုံခဲ့လေသည်။ ကျပ်တည်း ကျဉ်းမြောင်းစွာ နေလာရသောအခါ မကျန်းမမာ ဝေဒနာ ဖိစီးလာသည်။ ချောင်း ဆိုးပန်းနာ ရောဂါကို ပြင်းထန်စွာ ခံစားရလေသည်။\n\nဝေဒနာ နှိပ်စက်ခြင်းကြောင့် မချိမဆန့်ဖြစ်လာရလေသည်။ ဝေဒနာပြင်း ထန်သောအခါ လေးဘက်တွား၍ ကြိတ်မှိတ်ခံခဲ့ရသည်။ အသက်ရှုကျပ်လာသောအ ခါ ဦးခေါင်းဇောက်ထိုး၊ ရင်ဘတ်လက်နှင့်ဖိ၍ အသက်ငင်သလို ဖြစ်ခဲ့ရသည်။ သို့ရာတွင် တစ်ကိုယ်တည်း ဖြစ်နေရာကား ပြုစုမည့်သူမရှိ၊ ရေတစ်ကျိုက်၊ ထမင်း တစ်လုတ်ပေးဖော် ကင်းလေသည်။\n\nအိမ်၌ အမိုးအကာ ဟာလာဟင်းလင်း ဖြစ်နေသည်။ အိပ်စရာနေရာမှာ ဝါးကြမ်းအခင်း သုံးချောင်းသာ ရှိသည်။ အိပ်ရာခင်း ခြုံစရာဟူ၍ ဗလာနတ္ထိဖြစ် လေသည်။ ထိုအကြား မိုးကာလတွင် ရွာသွန်းလာသော မိုးရေဖြင့် စိုရွှဲခံနေရသည်။ ထိုဝေဒနာကို မကျော်လွှားနိုင်ရာကား သေမည့်အဖြစ်ကို ရင်ဆိုင်နေရသည်။ ထို့ကြောင့်အခက်အခဲသေဘေး ကြုံနေရလေသည်။ ထိုအခါ အိမ်နီးချင်းတို့ကို ခေါ်၍ အသိပေးခဲ့လေသည်။ “ငါသေလျှင် ခေါင်းရင်းက သစ်ခက်တစ်ခက်၊ နံဘေး က သစ်ခက်တစ်ခက်၊ ခြေရင်းက သစ်ခက်တစ်ခက်စီထည့်၍ သင်္ဂြိုဟ်ကြပါလေ”ဟု မှာထားခဲ့လေ၏။ ထို့နောက် မကြာခင် သေဆုံးခဲ့လေသဖြင့် မှာခဲ့သည့်အတိုင်း သင်္ဂြိုဟ်လိုက်ကြလေ၏။\n\nမသေမီ မောင်ခက်ကေ၏မှာထားချက်ကို မည်သူမှ မမေးမိခဲ့ကြ။ သေပြီး နောက်တွင်ဆိုလျှင် ထိုမှာတမ်းကို သိလိုကြလေသည်။ သို့သော် သဘောပေါက် ရှင်းလင်းနိုင်ရန် အခက်အခဲဖြစ်လာကြလေ၏။ ထို့ကြောင့် တောရပ်နေပျော် ဆရာတော် ဦးသာဂရကို ပင့်ဖိတ်မှုပြုခဲ့ကြလေသည်။ မောင်ခက်ကေ၏ အခက်အခဲ မျိုးစုံကို တင်ပြ၍ မေးလျှောက်ကြလေ၏။ ထိုအခါ ဆရာတော်လည်း အခက်အခဲ နှင့် ကြုံတွေ့ခဲ့ရလေ၏။\n\nအမျိုးမျိုး တွေးတောကြံဆလျက် ဖြေကြားခဲ့ရလေ၏။ ဆရာတော်က ဖြေကြားရာတွင် “ဒါယကာတို့ သစ်ခက်သုံးခက်ကို အဓိပ္ပာယ်ယူဆရမည်ဆိုက သုံးခုသင်္ချာရသည်။ သုံးခုဆိုသည်မှာ ဒါန၊ သီလ၊ ဘာဝနာသုံးပါး ဖြစ်ချေရာသည်။ တစ်နည်း ပထမ၊ ဒုတိယ၊ တတိယ သုံးခုခွဲယူနိုင်သည်။ အစ၊ အလယ်၊ အဆုံးသုံးပါး လုံးကို ဆိုလိုနိုင်သည်။ ခက်အရ ခက်ခက်ခဲခဲ၊ ခဲယဉ်းသောအရာ ဖြစ်လေသည်။ ထိုအဓိပ္ပာယ်ကို သစ်ခက်ဖြင့် ဖော်ပြခြင်းဖြစ်သည်။ အားလုံးကိုခြုံ၍ ယူဆလျှင်ဤသို့ သဘောရရှိလေသည်”\n\n“မောင်ခက်ကေသည် အသက်ရှင် နေထိုင်စဉ်က ဒါန၊ သီလ၊ ဘာဝနာတည်း ဟူသော ကုသိုလ်တရားသုံးပါးတို့တွင် တစ်ပါးပါးသော ကုသိုလ်ကောင်းမှုကို ပြုခဲ့မိ ခြင်းမရှိ။ ထိုကုသိုလ်ကောင်းမှုသုံးပါးကို မပြုခဲ့ခြင်းကြောင့် ပထမအစ မွေးဖွားခါစ၌ လည်းကောင်း၊ ဒုတိယအလယ် လူလားမြောက်သောအခါ၌လည်းကောင်း၊ တတိယ အဆုံး သေကာနီး၌လည်းကောင်း အကျိုးပေးခြင်းကို တစ်စုံတစ်ခုမှ မခံစားရ၊ ထိုသို့ကုသိုလ်မပြုခဲ့မိမှု၊ ထိုကုသိုလ်ကံ၏ အကျိုးကို တစ်စုံတစ်ခုမှ မခံစားရခြင်း ကြောင့် ခက်ခက်ခဲခဲကျပ်တည်း ကျဉ်းမြောင်း ဆင်းရဲစွာဖြင့် ဘဝဇာတ်သိမ်းသွားခဲ့ ရလေသည်။ ထိုအကြောင်းအဖြစ်သနစ်ကို နောင်လာနောင်သားတို့ သံဝေဂဉာဏ် ရစေခြင်းငှာ သရုပ်ဆောင်သွားခဲ့ခြင်း ဖြစ်လေရာသည်၊ အလောင်းကောင်တွင် သစ်ခက်သုံးခက် ထည့်စေခဲ့ခြင်းအဓိပ္ပာယ်မှာ ဤသို့ယူဆစရာ ဖြစ်လေသည်”ဟူ၍ ရှင်းလင်းပြောပြခဲ့လေ၏။ ထိုအခါမှ လူများလည်း ကျေနပ်နှစ်သိမ့်သွားခဲ့ကြလေ သတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 49,
      "category_id": 2,
      "title": "ပညာနှင့် ဥစ္စာ အယ်က သာသနည်း",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက ဘုရင်တစ်ပါးတွင် ငနမည်သော သားတော်တစ်ယောက်ရှိလေ ၏။ ထိုဘုရင်ကြီး၏ နိုင်ငံတော်၌ သူဋ္ဌေးတစ်ဦးတွင် ငအမည်သော သားတော် တစ်ယောက်ရှိလေသည်။ ထိုဘုရင့်သားငနနှင့် သူဋ္ဌေးသားင အတို့သည် မိတ်ဆွေ ရင်းချာ ဖြစ်ခဲ့ကြလေ၏။ အတူတူနေ၊ အတူကစားဖော်ပြုလာခဲ့ကြသည်။\n\nကြီးရင့်လာသောအခါ မိဘများက ပညာသင်ကြားရန် တက္ကသိုလ်ပြည်သို့ စေလွှတ်လိုက်လေ၏။ သူငယ်ချင်းနှစ်ယောက်တို့သည် အတူတကွ တိုင်းပြည်မှ ထွက်ခွာလာခဲ့ကြလေ၏။ လမ်းခရီးအကြားတွင် တောင်စောင့်နတ်ကြီးက မြင်၍ ထွက်ကာ အိုးတစ်လုံးကို ကိုင်ပြလေ၏။ ထိုအိုးကား အလိုရှိရာကို ရနိုင်သောဣစ္ဆာ သယအိုး ဖြစ်လေသည်။\n\nထိုအိုးကိုကိုင်လျက် “အမောင်တို့၊ ငါ့ဥစ္စာကိုလိုချင်ကြသလား၊ အားလုံးကို ရနိုင်သည်”ဟု တောင်စောင့်နတ်က ပြောပြလေ၏။ ထိုအခါ မင်းကြီးသား ငနကလို လား တပ်မက်မှုရှိလေသည်။ သူဋ္ဌေးသားက ငအကို တောင်စောင့်နတ်ကပြောသည် မှာ“အမောင် . . . ပညာရှာသွားမည့်အစား ယခုလို လိုတရဥစ္စာကိုရလျှင်မကောင်း လား”ဟုဆိုလေ၏။\n\nငအလည်း ပညာကို လိုလားသူ ဖြစ်သည့်အတိုင်း “ပထမအရွယ်မှာ ပညာကို ရှာရမည်၊ ဒုတိယ အရွယ်မှာ ဥစ္စာကို ရှာရမည်၊ တတိယအရွယ်မှာ တရားကို ရှာရ မည်ဟုဆိုပါသည်။ ယခု ပညာရှာရမည့် အရွယ်မှာ ဥစ္စာရှာနေ၍ မတော်ပါ”ဟုပြန် ပြောလေသည်။ ထို့ကြောင့် မယူလိုသဖြင့် မင်းကြီးသားကိုပင် ပေးအပ်လိုက်လေ၏။ ငနသည် လိုတရ အိုးကို ရရှိလေသော် ပညာသင်ရန် မလိုက်ပါလိုဘဲ ခွဲခွာ၍ ကျန်ရစ်ခဲ့လေ၏။ ငအက အတန်တန်ခေါ်သော်လည်း မရသဖြင့် လူချင်းခွဲခွာကြ\n\nလေသည်။ မင်းကြီးသားက “မိတ်ဆွေသာ သွားလေတော့ ငါကား မိမိတိုင်းပြည်ကို ပြန်တော့အံ့”ဟု ပြောဆိုနှုတ်ဆက်လိုက်လေသည်။ ထို့ကြောင့် မယူလိုသဖြင့် မင်းကြီးသားကိုပင် ပေးအပ်လိုက်လေ၏။ ငနသည် လိုတရ အိုးကို ရရှိလေသော် ပညာသင်ရန် မလိုက်ပါလိုဘဲ ခွဲခွာ၍ ကျန်ရစ်ခဲ့လေ၏။ ငအက အတန်တန်ခေါ်သော်လည်း မရသဖြင့် လူချင်းခွဲခွာကြ\n\nလေသည်။ မင်းကြီးသားက “မိတ်ဆွေသာ သွားလေတော့ ငါကား မိမိတိုင်းပြည်ကို ပြန်တော့အံ့”ဟု ပြောဆိုနှုတ်ဆက်လိုက်လေသည်။ ထို့ကြောင့် အသီးသီး ခရီးတစ် ခြားစီသွားခဲ့ကြလေ၏။\n\nသူဋ္ဌေးသားသည် တက္ကသိုလ်ပြည်သို့ရောက်၍ ပညာများကိုသာ သင်ယူလေသည်။ မင်းကြီးသားသည် မိမိတိုင်းပြည်သို့ ပြန်လေသော် လမ်းခရီးအကြားတွင် တိုင်းပြည်တစ်ပြည်သို့ ဝင်ရောက်ခဲ့ရလေ၏။\n\nထိုတိုင်းပြည်၌ ဘုရင်မင်းသည် သမီးတော်အတွက် သမက်လောင်းလျာကို ရှာဖွေနေလေ၏။ ထို့ကြောင့် မှူးမတ်တို့က တိုင်းပြည်ကို လှည့်လည်လျက် စည် မောင်းခတ်ဆော်ကြော်ငြာခဲ့လေသည်။\n\n“ရှင်ဘုရင် သမီးတော်ကို ကြိုက်နှစ်သက်သူများရှိက ခုနစ်ရက်အတွင်း ရွှေလှည်း ခုနစ်စီး အပြည့်တင်သွင်းနိုင်လျှင် ပေးစားမည်”ဟု အမိန့်တော် သတ်မှတ် ချက်ပြုထားလေ၏။\n\nထိုမောင်းသံ ကြားရသောအခါ၊ မင်းကြီးသားသည် လိုလားမှုဖြစ်လာခဲ့လေ သည်။ ထို့ကြောင့် လိုတရအိုး အားကိုဖြင့် မှူးမတ်တို့အား တင်သွင်းနိုင်သည်ဟု ဝန်ခံလိုက်လေ၏။\n\nမှူးမတ်တို့သည် ဘုရင်အား လျှောက်ထားခဲ့ကြလေ၏။ ထိုအခါ ဘုရင်မင်းကြီး သားကို ရှေ့တော်ဝင်စေသည်“သင်သည် ငါ၏သမီးကို လိုလားသည်မှန်က၊ ခုနစ် ရက်အတွင်း ရွှေလှည်းခုနစ်စီးပေးဆက်နိုင်ရမည်။ ကတိ အတိုင်းမဆက်သွင်းနိုင် လျှင် ရေခပ်ကျွန်အဖြစ် ထမ်းရွက်ရမည်”ဟု မိန့်တော်မူလေသည်။\n\nငနလည်း အမိန့်တော်အတိုင်း ဖြစ်ပါမည်ဟု ပြန်ကြားလျှောက်ထားလေ၏။ ထို့ကြောင့် ဘုရင်သည် ငနကို နန်းတော်သို့ ခေါ်ဆောင်၍ သမီးတော်နှင့်ပေးစားခဲ့ ရလေသည်။\n\nငနသည် နန်းတော်သို့ ရောက်သည့်နေ့မှစ၍ နေ့စဉ်မှန်မှန် ရွှေလှည်းတစ်စီး ကျစီ ပေးဆက်ခဲ့လေ၏။ ခြောက်ရက်မြောက်တွင် လှည့်း(၆)စီးတိုက် ရွှေများကို ပေးဆက်နိုင်ခဲ့ပြီး ဖြစ်လေသည်။ ရှင်ဘုရင်သည် သမက်တော်၏ စွမ်းရည်သတ္တိ ကို တွေ့မြင်ခဲ့ရသဖြင့် အလွန်အံ့အားသင့်မှုဖြစ်လာခဲ့ရလေ၏။ “မဖြစ်နိုင်သောအ ရာကို ဤသူသည် စွမ်းဆောင်နိုင်ပေသည်။ဤသူသည် တစ်ခုခု စွမ်းဆောင်စရာ ပါရှိနိုင်ရာသည်”ဟု အကြံဖြစ်လာခဲ့ရလေသည်။\n\nထိုအကြံကို သမီးတော်အား ခေါ်ဆောင်၍ ပြောပြလေ၏။ “ငါ့သမီးတော်၏ လင်ယောက်ျားကို ညဉ့်အိပ်ပျော်စဉ် ရှာဖွေကြည့်လော၊ တစ်စုံတစ်ခု ရလျှင် ငါ့ကို ဆက်သရမည်”ဟု အမိန့်တော်ချမှတ်ထားရှိလေ၏။ '\n\nခမည်းတော် ဘုရင် အကြံအစည်အတိုင်း လင်တော်မောင် အိပ်ပျော်သွားစဉ် ရှာဖွေကြည့်ရှုလေသည်။ ထိုအခါ အင်္ကျီ အိတ်ထဲမှ လုံးချောသော ပစ္စညး်တစ်ခုကို ရ၍ ဘုရင်အား ဆက်သလိုက်လေသည်။ ထိုပစ္စည်းအစား ကျောက်ခဲလုံးတစ်လုံး ကို အိတ်ထဲ၌ ထည့်ပေးထားခဲ့လေ၏။\n\nနံနက်မိုးလင်းလတ်သော် ခါတိုင်းကဲ့သို့ လိုတာရအိုးကို ရွှေထွက်ရိန် အမိန့် ချမှတ်လေ၏။ မည်သို့ပင် ပြောဆိုစေစားပါသော်လည်း လိုရာကို မထွက်ပေါ်ဘဲ ရှိခဲ့လေ၏။ ထို့ကြောင့် ဘုရင်အား ကျန်ရွှေတစ်လှည်းကို မဆက်သွင်းနိုင်သဖြင့် ကတိအတိုင်း ရေခပ်ကျွန်အဖြစ်သို့ ရောက်ရှိခဲ့လေသည်။\n\nမကြာမီ မင်းကြီး၏သား မိတ်ဆွေ သူဋ္ဌေးသားသည် ပညာသင်ရာမှ ပြန်လာ ခဲ့လေသည်။ မင်းကြီးသား ရှိနေသော တိုင်းပြည်သို့ ဆိုက်ရောက်လေသော် မိတ်ဆွေ ငနကို ရေခပ်လျက် တွေ့မြင်ရလေ၏။ ထိုအခါ အကျိုးအကြောင်းကို မေးမြန်းသိရ လေလျှင် “ပညာတတ်က ဤရေကို ခပ်နေစရာလိုမည်လား” ဟု ပြန်ပြောလေ၏။ ထို့ကြောင့် ငနက“မိတ်ဆွေ ငါကို ရေခပ်ကျွန်ဘဝက လွတ်အောင်ကူညီနိုင်က ကူညီခဲ့ပါ”ဟု တောင်းဆိုမှုပြုလေသည်။\n\nသူဋ္ဌေးသားသည် မိတ်ဆွေ ငနကို အကြံပေးလေ၏။ “မင်းကြီးချိုးသောရေ တွင် ဆေးတစ်လုံးထည့်ပေးလေ၊ ထိုရေကိုချိုးမိလျှင် မင်းကြီးစအိုမှ အမြီးထွက်လတ္တံ့၊ ထိုအခါ မိတ်ဆွေသည် မင်းကြီးကို ဆေးဆရာတစ်ဦး ရောက်ရှိနေပါသည်”ဟုပြော လောဟု ဆိုလျက် ဆေးတစ်လုံးကို ပေးအပ်လိုက်လေ၏။ ထိုဆေးလုံးကို ရေချိုး အိုးတွင် ထည့်ပေးထားလေ သည်။ မင်းကြီးသည် ထိုရေကို ချိုးမိသောအခါ အမြီး ထွက်ပေါ်လာခဲ့ရလေ၏။\n\nထိုအခါ ဘုရင်သည် အလွန်စိတ်သောက ဖြစ်လာခဲ့ရလေ၏။ ထိုရောဂါကို ကုစားနိုင်သူ ရှိအံ့လောဟု စုံစမ်းမေးမြန်းလာခဲ့ရသည်။ ငနလည်း ဆေးဆရာတစ်ဦး ရောက်ရှိနေသည်ဟု ပြောပြလေ၏။ ဘုရင်မင်းသည် ချက်ချင်းခေါ်ယူစေလျက် ရှေ့တော်သို့ ခစားစေ၏။ ဘုရင်နှင့် ဆေးဆရာတို့ ပြောဆိုကြရလေသော် ကတိက ဝတ် ပြုခဲ့ကြရလေသည်။\n\n“အရှင်မင်းကြီးဝေဒနာကို ကုသပေးပါမည်၊ ပျောက်ကင်းပါလျှင် အကျွန်ုပ် အလိုရှိသည်ကို ပေးသနားနိုင်ရပါမည်”ဟု လျှောက်ထားလေသည်။\n\nမင်းကြီးလည်း “အလိုရှိရာ တောင်းခံနိုင်သည်၊ ရောဂါပျောက်လျှင် ပေးရန် အသင့်ရှိကြောင်း ” အမိန့်တော်ဝန်ခံချက် ပေးခဲ့လေသည်။\n\nထိုအခါ ဆေးကုသလေသော် မကြာခင် ဝေဒနာပျောက်ကင်းချမ်းသာ သွားခဲ့ လေသည်။ ကတိအတိုင်း ငန၏ လိုတရအိုးကို တောင်းခံလေ၏။ ဘုရင်ကြီးလည်း သမီးတော်နှင့်တကွ၊ လိုတရအိုးကို ပေးအပ်ခဲ့ရလေ၏။ ငနကိုလည်း ရေခပ်ကျွန်အ ဖြစ်မှ လွတ်ငြိမ်းစေလေ၏။\n\nထိုအခါမှ ဥစ္စာထက် ပညာက သာလွန်ကြောင်းကို ငနသည် ဝန်ခံခဲ့ရလေ သတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 50,
      "category_id": 2,
      "title": "သီဟိုဠ်သူဌေး အမွေတစ်သိန်း",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "မြောက်ဦးမြို့၌ မင်းဖလောင်း စိုးစံလျက်ရှိနေ၏။ ထိုစဉ် အမွေရလိုကြောင်း ဘုရင်မင်းထံလျှောက်ထားမှု တစ်ခုရောက်ရှိလာခဲ့ရလေ၏။ အမှုမှာဆိုလျှင် မြောက် ဦးမြို့အထက်ဆယ်ဆက်မြောက်က စိုးစံခဲ့ဖူးသော စလင်္ကသူမင်း လက်ထက်ကပင် ဖြစ်၏။ ထိုစလင်္ကာသူမင်းလက်ထက် သီဟိုဠ်ကျွန်းမှ သူဋ္ဌေးတမ္ဗူလဆိုသူ မြောက်ဦး မြို့သို့ လာရောက်ကုန်သွယ်ခဲ့ဖူးလေ၏။ ထိုစဉ် မြောက်ဦးမြို့ ပေါင်းတွတ်သင်္ဘော ဆိပ်၌ သူဋ္ဌေးအုန်းအာသန် ဆိုသူနှင့် ချစ်ခင်မှုဖြစ်ခဲ့ကြလေ၏။ ထိုအခါ အချင်းချင်း ယုံကြည်စိတ်ချစွာဖြင့် ပေါင်းသင်းဆက်သွယ်လာခဲ့ကြလေ၏။\n\nတစ်နေ့သ၌ သီဟိုဠ်သူဋ္ဌေးတမ္ဗူလသည် အုန်းအာသန်ထံ ငွေအသပြာတစ် သိန်းကို အပ်နှံခဲ့လေ၏။ သို့သော် အသိသက်သေဟူ၍ လုံးဝမထားရှိခဲ့ချေ။ အပ်နှံ ကြောင်းနှစ်ဦး သဘောတူ သက်သေ လက်မှတ်စာကို သဝန်သကာလတောင်၌ ရေး ထိုးခဲ့ကြလေ၏။ ထိုစာမှာ ကျောက်ဖျာကြီးတွင် ရေးထိုးလျက် ထိုတောင်ထိပ် ညောင် ပင်ကြီးတစ်ပင် ရင်း မြောက်ဘက်နား၌ မြှုပ်နှံထားခဲ့ကြလေ၏။\n\nသူဋ္ဌေးနှစ်ဦးတို့သည် ထိုငွေအပ်နှံခဲ့သည်ကို မည်သူကိုမျှ မပြောကြားခဲ့ကြချေ။ သို့သော် တမ္ဗူလသူဋ္ဌေးမူကား စာဖြင့် အမှတ်အသားထားခဲ့လေ၏။ ကာလကြာ သော် ထိုသူဋ္ဌေးနှစ်ဦးကွယ်လွန်ခဲ့ကြလေ၏။ ထိုသူဋ္ဌေးတို့ကွယ်လွန်လေသော် သား သမီးများကျန်ရစ်ခဲ့ကြလေ၏။ သားသမီးတို့လည်း မိဘ၏ အမွေကို တောင်းခံခြင်း မရှိခဲ့ကြဘူးချေ။ ယင်းသို့လျှင် မင်းဆယ်ဆက်တိုင် ကြာခဲ့ပြီ နှစ်ပေါင်း တစ်ရာကျော် တိုင် လွန်မြောက်လာခဲ့ရလေ၏။\n\nထိုနောက် တမ္ဗူလသူဋ္ဌေး မြေး ဂုမ္ဘီသတ်လက်ထက်သို့ ရောက်လာခဲ့ရလေ၏။ ထိုဂုမ္ဘီသတ်က ၎င်းအဘိုး တမ္ဗူလ အပ်နှံထားခဲ့ကြောင်းကို မှတ်စာအရ သိရှိလာခဲ့ ရလေ၏။ ထို့ကြောင့် သူဋ္ဌေးအုန်းအာသန်အမွေကို ဆက်ခံရှိသူတို့ထံမှ ရသင့်၏ဟု အကြံဖြစ်လေ၏။\n\nတစ်နေ့သ၌ ဂုမ္ဘီသတ်သည် အဘိုး၏အမွေကို တောင်းရန် မြောက်ဦးမြို့သို့ ရောက်လာခဲ့လေ၏။ ပေါင်းထွတ်သင်္ဘောဆိပ်၌ စုံစမ်းလေသော် အုန်းအာသန်၏ မြေး ဒေါ်တလိကို သိရှိခဲ့ရလေ၏။ ထို့ကြောင့် ၎င်းမြေးများကပင် ပေးသင့်ကြောင်းကို ပြည်ရှင်မင်းဖလောင်းထံ လျှောက်ထားခဲ့လေ၏။ အမှုကို ပြည်ရှင်မင်းကြီးသည် အမတ်ကြီး မဟာပညာကျော်လက်သို့ အပ်၍စစ်ဆေးဆုံးဖြတ်စေခဲ့လေ၏။ ထိုအခါ အမတ်ကြီးသည် ဒေါ်တလီကိုခေါ်၍ မေး မြန်းလေ၏။ ဒေါ်တလီက. . .\n\n“အပ်နှံသည် မအပ်နှံသည်ကို မသိပါ။ မင်းဆယ်ဆက်မြောက် နှစ်လဲတစ်ရာ ကျော်ကြာခဲ့လေပြီ အစဉ်အဆက်လဲ မကြားဘူးပါ\" ဟုထွက်ဆိုလေ၏။။ ဂုမ္ဘီသတ်က “လူကြီးနှစ်ဦး ယုံမှတ်၍ အပ်နှံခြင်းဖြစ်ပါသည်။ အဘိုးသူဋ္ဌေးမှတ်ထားခဲ့ သော မှတ်စာရှိပါသည်\" ဟု ပြောပြလေ၏။\n\nထိုစာအရ သွားရောက်ကြည့်ရှုရှာဖွေကြလေရာ၊ ကျောက်ဖျာကို မတွေ့ရချေ။ ညောင်ပင်မှာလည်း ခုတ်ဖြတ်ထားပြီးရာကား အငုတ်သာ ကျန်ရှိလေတော့၏။ ထို့ကြောင့် ပေါင်းထွတ်သင်္ဘောဆိပ် အကြီးကို ခေါ်၍ တစ်ဖန် မေးစစ်ခဲ့ကြလေ၏။ သင်္ဘောဆိပ်အကြီးက.\n\n“ဤညောင်ပင်ကို သင်္ဘောသားတို့ ထင်းခုတ်လှဲ၍ သေခဲ့ရသည်။ ကျောက်\n\nဖျာတစ်ခုကိုကား ဒေါ်တလိအဘ တိုက်တည်သော ကာလာယူသွားဖူးသည်” ဟု ထွက်ဆိုခဲ့လေ၏။ ထိုအခါ အမတ်ကြီးက.\n\n“ကျောက်ဖျာကို အဘယ်မှာ ထားခဲ့သည်၊ သူဋ္ဌေးဒေါ်တလိသိရာသည်” ဟု မေးမြန်းခဲ့လေ၏။\n\nဒေါ်တလိက. .\n\n“အဘလက်ထက် သင်္ဘောဆိပ်တွင် အခင်းအဖြစ် ပြုလုပ်ထားရှိခဲ့ပါသည်\" ဟု ထွက်ဆိုလေ၏။\n\nထို့ကြောင့် ကျောက်ဖျာကိုလှန်၍ ကြည့်ကြလေသော် သူဋ္ဌေးနှစ်ဦး လက်မှတ် စာကို တွေ့ရှိကြလေ၏။ ထိုအခါ အပ်ထားခဲ့သည်မှာ မှန်ပြီဟု ယုံကြည်ခဲ့ကြလေ၏။\n\n“မင်းဆယ်ဆက်၊ နှစ်တစ်ရာကျော် ကြာသော်လည်း မင်းရိုးမင်းဆက်မပြတ်၊ ထီးကျိုးစည်ပေါက်မရှိချေ။ လုယက်ဆိုးသွမ်း မင်းကြမ်း မျိုးခြားဖြစ်ဖူး,ကြိမ်ကြိုက် ဖူးချေမူ လွတ်လပ်စေရာသည်။ ယခုကား ထိုသို့မဟုတ်ချေ။ ထို့ကြောင့် အပ်နှံလု ယက်ခိုးဝှက်သမျှ ပလပ်စေ မဆိုသင့်။ သို့ရာတွင် ထိန်းသူထင်ရှားရှိကြ၍ တောင်း ကြပေးကြလျှင် သဘောတူ အပေးအယူနှင့်နေစေသင့်သည်။ ယခုမူ ထိန်းရင်း၊ အပ်ရင်း သူချင်းမဟုတ်ရာကား သားတစ်ဆက် မြေးတစ်တန် ထိန်းသိမ်းလာခဲ့ရခြင်း ဖြစ်သည်။ သို့သော် ထိုဥစ္စာပျောက်ဆုံးလျှင်သော်လည်း ပေးလျော်ရမည်ပင် ဖြစ်လေ၏။ ဟူ၍ မှုခင်းကို သုံးသပ်ဝေဖန်ခဲ့လေ၏။\n\nထို့နောက် ဆုံးဖြတ်ချက်ပြုလိုရာကား တရားခုံရုံး ရှေ့တွင်ခေါ်၍ အမိန့်ချ မှတ်ခဲ့လေ၏။\n\n“ဤအမှုမှာ တစ်သောင်း အသပြာကို ထိန်းသူရစေ၊ ကိုးသောင်း အသပြာကို သူဋ္ဌေးဂုမ္ဘီသတ်သို့ပေးစေ၊ အထက်အဘိုးနှစ်ဦးထားခဲ့သော သက်သေ လက်မှတ် ကျောက်စာကို ဖျက်သိမ်းကြစေ” ဟုစီရင်ခဲ့လေ၏။\n\nအမှုသည် နှစ်ဦးလုံးလည်း ဆုံးဖြတ်ချက်ကို ကြည်လင်စွာ ခံယူခဲ့ကြလေ၏။ ထို့ပြင် အသပြာတစ်ထောင်စီ အမတ်ကြီးသို့ ပူဇော်ခဲ့ကြလေ၏။ ပြည်ရှင်မင်းက လည်း ပတ္တမြားလက်စွပ်တစ်ကွင်းလို တရားဆုအဖြစ် ပေးသနားတော်မူခဲ့လေ သတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 51,
      "category_id": 2,
      "title": "ဖြတ်ထိုးဉာဏ်ကောင်းသော ရှေ့နေ ဇီးကွက်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက မိဘမဲ့သော ဝက်ငယ်နှင့် ကျားငယ်နှစ်ကောင် မိတ်ဆွေဖြစ် လျက် နေလာခဲ့လေ၏။ ၎င်းတို့သည် မိဘ သေဆုံးသွားပြီးစကပင် အတူပေါင်းဖော် ကာ ဆက်ဆံလာခဲ့ကြ၏။ ညီအစ်ကိုပမာ ချစ်ခင်မြတ်နိုးမှုမပျက် ရှိခဲ့ကြလေ၏။\n\nဝက်ငယ်မှာကား သစ်ဥ၊ သစ်မြစ်၊ သစ်ဖုများကို ရှာဖွေတူးဖော် စားသောက်ခဲ့ လေ၏။ ထို့ကြောင့် အစာအဟာရပြည့်ဝ၍ ကိုယ်ခန္ဓာသန်မာ ဆူဖြိုးလာလေ၏။ ကျားငယ်မှာမူ ကား သားကောင်များကို ဖမ်းရမိသောအခါမှ ဝမ်းဝနိုင်၏။ မရသောနေ့တို့၌ အစာအဟာရ မစားရဘဲ အငတ်ခံနေခဲ့ရလေ၏။ မစားရဖန် များလာသောအခါ ပိန်းချုံးကြုံလှီလာခဲ့လေ၏။\n\nဝက်ငယ်နှင့် ကျားငယ်တို့သည် အတူတကွ အစာရေစာ ရှာဖွေလေ့ရှိကြ၏။ နေထိုင်ကြစဉ်လည်း တစ်ကောင်၏ပေါင်ပေါ်တွင် တစ်ကောင်က ခေါင်းတင်အုံး လေ့ ရှိကြလေ၏။ ယင်းသို့ ချစ်ခင်ရင်းနှီးလာခဲ့ကြရာ တစ်နေ့သ၌ ကျားကမကောင်း သော အကြံအစည် ဖြစ်ခဲ့လေ၏။\n\nကျားက. . .\n\n“ငါသည် တစ်နေ့ မိုးလင်းလာတိုင်း အစာကို ခဲယဉ်းစွာ ရှာဖွေနေရ၏။ အစားမစားရလျှင် ထွက်နေရဲရဲတွင် တမန်းမြေခဲကို အမဲလျာ ထင်မှတ်လျက် စားသောက်မိချေသည်။ ထို့ကြောင့် ဤဝက်ငယ်ကိ ငါ့အဖို့ မည်သို့ စားရချေအံ့ နည်း” ဟု အောက်မေ့မိလေ၏။\n\nထိုသို့ ကြံစည်ပြီးနောက် စိတ်ကူးရလာသောတစ်နေ့တွင် ရွာသူကြီးထံ သွား ရောက်လေ၏။ ၎င်းထံ ချဉ်းကပ်ပြီးလျှင်. . .\n\n“ရွာသူကြီးမင်း၊ ငါသည် အိပ်ပျော်နေစဉ် အိပ်မက်တစ်ခု မြင်မက်ပါသည်” ဟု ပြောပြလေ၏။\n\n“မည်သို့ မြင်မက်သနည်း” ဟု ရွာသူကြီးက မေးလေ၏။ ထိုအခါ ဝက်ငယ်ကို စားလိုကြောင်း မြင်မက်သည်ကို ဖွင့်ပြောခဲ့လေ၏။\n\nရွာသူကြီးကား ပါးနပ်လိမ္မာသူတစ်ဦး ဖြစ်ချေ၏။ ထို့ကြောင့် ကျားငယ်အား“ငါ၏ အထံမှာ တရားဆုံးဖြတ်ခံရမည်”\n\nအရှင်စက္ကိန္ဒ\n\nဟုပြောဆို အကြံပေးလိုက်လေ၏။ ကျားငယ်သည် တရားသူကြီးအားကိုးဖြင့်\n\nဝက်ငယ်ကို စားရလတ္တံ့ဟု အောက်မေ့၍ ပြန်လာခဲ့လေ၏။\n\nမိမိနေရာသို့ ပြန်ရောက်စဉ် ဝက်ငယ်အား တွေ့ ့ဆုံလေ၏။ ထို့နောက် ပေါင်ပေါ်မှာ ခေါင်းတင်လျက်.\n\n“သင့်ကို ငါစားလိုသည်။ အိပ်မက်တွင် ငါးစား၍ မြင်မက်သည်။ အဝေးခရီး သို့ ယနေ့ အစာရှာမထွက်လေနှင့်။ ငါလဲ ခရီးပန်း အစာခန်းနေသဖြင့် မသွားနိုင် တော့ပြီ၊ သင့်ကိုပင် ယနေ့ ငါစားရချေတော့မည်။ ငါ့အစာဖြစ်ပြီဟုသာ မှတ်တော့\"\n\nဟူ၍ ကျားကပြောဆိုလေ၏။\n\nထိုစကားကြောင့် ဝက်ငယ်သည် အံ့အာသရဲဖြစ်ခဲ့ရလေ၏။ ထို့နောက် ပြန်ပြောသည်မှာ. . .\n\n“သင်နှင့်ငါသည် အတူတကွ ချင်ခင်ပေါင်းဖက်လာခဲ့သည်မဟုတ်လော၊ သင့် အသက်နှင့် ငါ့အသက်ဆိုလျှင် တစ်သက်တည်းနေလာပေသည်။ အဘယ်ကြောင့် သင်က ငါ့ကိုစားချင်လိုလှသနည်း” ဟုဆိုလေ၏။ မည်သို့ဖြစ်စေ ကျားက အမှန်ပင် စားလိုကြောင်း ပြန်ပြောလေ၏။\n\nသို့သော် ဝက်ကစားသင့်မသင့် ရွာသူကြီးထံသွားကြရန် အကြံပြုလေ၏။ သူတို့နှစ်ဦးသည် တရားဆုံးဖြတ်ခံရန် သဘောတူရွာသူကြီးထံ သွားခဲ့ကြလေ၏။ ရွာသူကြီးထံရောက်သောအခါ ဝက်ငယ်ကို စားသင့် မစားသင့် တိုင်ကြားလေ၏။ ထိုအခါ ရွာသူကြီးက ကျားငယ်ဘက်သို့ အဂတိလိုက်၍ စားသင့်ကြောင်း ပြောဆို လေ၏။ ဝက်ငယ်က မစားသင့်ကြောင်း ပြန်လည်ချေပသောအခါ ရှေ့နေလိုအပ် သည်ဟု ရွာသူကြီးကပြောပြီး. . .\n\n“သင့်အတွက် ရှေ့နေရှာယူခဲ့လော့”ဟု ရွာသူကြီးက အယူခံခွင့် ပေးလိုက်လေ၏။\n\nရှေ့နေဖြင့် အယူခံရန် ခုနစ်ရက်သာ အမိန့်ရလေ၏။ ထို့ကြောင့် ဝက်ငယ် သည် စိုးရိမ်ကြီးစွာဖြင့် ရှေ့နေကို အရရှာဖွေရလေ၏။ နိဂုံးရွာတစ်ခုသို့ အရောက် တွင် သစ်ပင်ပေါ်က ဇီးကွက်က လိုက်လံ၍ သတင်းမေးလေ၏။\n\n“အဆွေ ဝက်၊ မည်သို့ အပူအပင် ရှိလေသနည်း။ ချွေးဒီးဒီးကျလျက် ခရီး ပြင်းချီလာဘိသည်”ဟု ဆိုလေ၏။ ဇီးကွက် ငှက်အသံကို ကြားရလျှင် ဝက်လည်း ဒေါသထွက်လျက်. . .\n\nဤငှက်သည် နှောက်ယှက်မှု ပြုလုပ်နေသည်။ သင်ကဲ့သို့ ငှက်ဆိုးက မည်သို့ ပြုနိုင်အံ့နည်း။ ၎င်းကို ပြောသဖြင့် ဘယ်အရာရောက်၍ ဘယ်လိုအကျိုးရှိနိုင်မည်နည်း။ တန်ဖိုးမရှိက အသို့ ပြောနိုင်လတ္တံ့နည်း” ဟု အမှတ်ဖြင့် အဖက်မတုံ မပြု ဘဲနေလေ၏။\n\nထိုအခါ ဇီးကွက်က ဝက်ငယ်၏ မလိုချင်မှုကို သိသဖြင့် ပြန်၍ပြောသည် \n\n“အဆွေ ဝက်ငယ်၊ ငှက်ဆိုးဟု အထင်မသေးနှင့်၊ လောက၌ မည်သူမဆို ဦးခေါင်းတစ်ရာ ပညာတစ်ခုရှိချေသည်။ သင့်ကို ငါလဲကူညီနိုင်က ကူညီလိုသည်၊ မတတ်နိုင်ကလဲ တတ်စွမ်းသူကို ညွှန်ကြားရမည်သာတကား” ဟု ဆိုလေ၏။ ထိုသို့ ပြောသောအခါမှ ဝက်ငယ်လည်း သဘောရ၍ အကြောင်းကိစ္စကို ကောင်းစွာ တင်ပြလေ၏။\n\n“ငါ့မှာ လူမိုက်နှင့် ပေါင်းဖော်မိ၍ ဒုက္ခရောက်နေရသည်။ ပညာရှိ အစဉ် ပေါင်းဖော်လိုသည်။ ခုနစ်ရက်အတွင်း ကူညီဖော်လိုနေသည်။ တရားသူကြီးထံ ထုချေရမည်ဖြစ်၍ ပညာရှိ ရှေ့နေကောင်းကို လိုက်ရှာနေရသည်။သို့ မရက ကျားစာခံရမည်သာ ရှိလေသည်” ဟုပြောလေလျှင် ဇီးကွက်လည်း များစွာ သနားမှု ဖြစ်ခဲ့လေ၏။ ဝက်ငယ်၏အခက်အခဲကို ဇီးကွက်ငှက်သိရလျှင်. . . .\n\n“အဆွေ. . . ဝက်၊ ဤပြဿနာအတွက် မပူပါနဲ့၊ အကောင်းအကန်းမှတ်လို့၊ အမှုမဟုတ် အမှုရှာနေရဘိ၏။ ငါကူညီဖြေရှင်းပေးပါရစေ၊ စိတ်သာချပါ၊ အမှန် တကယ်ငါလာခဲ့မည်”ဟု ပြောလေ၏။\n\nထိုအခါ ဝက်ငယ်ကလည်း စိတ်သက်သာရာရကာ ပြန်သွားရှာလေ၏။ ခုနစ်ရက်စေ့သောနေ့ တိုင်လေ၏။ တရားဆုံးဖြတ်ရန် ချိန်းဆိုထားသည့်အ တိုင်း တရားသူကြီးထံ သွားရမည့်အချိန် ကျရောက်လာခဲ့လေ၏။ ထို့ကြောင့် ဇီးကွက် ငှက်သည် ညဉ့်ဦးယံကပင် အစာအာဟာရကို ဝလင်စွာ စားသောက်ထားပြီး ဖြစ် လေ၏။\n\nထိုအခါ ဝက်ငယ်ကလည်း စိတ်သက်သာရာရကာ ပြန်သွားရှာလေ၏။ ခုနစ်ရက်စေ့သောနေ့ တိုင်လေ၏။ တရားဆုံးဖြတ်ရန် ချိန်းဆိုထားသည့်အ တိုင်း တရားသူကြီးထံ သွားရမည့်အချိန် ကျရောက်လာခဲ့လေ၏။ ထို့ကြောင့် ဇီးကွက် ငှက်သည် ညဉ့်ဦးယံကပင် အစာအာဟာရကို ဝလင်စွာ စားသောက်ထားပြီး ဖြစ် လေ၏။\n\nမိုးသောက်အာရုံတက်သို့ ရောက်သောအခါ ဇီးကွက်ငှက်သည် အိပ်တန်းမှ ထလေ၏။ ထိုနောက် ရွာသူကြီး အိမ်ရှေ့အခေါင်ထိပ်ပိတ်(ကျီးအက်ပိတ်+ကျက် ပိတ်)တွင် ဝင်ရောက်အိပ်ပျော်နေခဲ့လေ၏။ မိုးစင်စင်လင်းသောအခါတွင် လူပရိတ် သတ်များ စုဝေးနေကြလေ၏။ ရွာသူကြီးအိမ်တွင် ရောက်နေကြသူများဆိုလျှင် ဝက်နှင့်ရှေ့နေကို မျှော်ရှာရှိနေကြ၏။\n\nအချိန်ကျရောက်သည့်အခါ ဝက်ငယ်သည် တစိုက်မတ်မတ်လာခဲ့လေ၏။ ၎င်း၏ရှေ့နေ ရောက်နှင့်နေပြီးသည်ကိုကား မည်သူမျှ မမြင်ကြဘဲ ရှိချေ၏။ ဝက် ငယ်ကား စိတ်မချရ။ မရွှင်ပြလှသော မျက်နှာဖြင့် ရှိနေ၏။ ရွာသူကြီးနှင့် ကျားငယ် တို့က အားရဝမ်းသာ ဖြစ်နေကြ၏။\n\nတရားလို တရားခံ စုံအညီတွင် တရားသူကြီးက အမှုစတင်လေ၏။ ထိုအခါ အကြံပြုနေသော ဇီးကွက်ငှက်သည် အိပ်ပျော်နေရာမှ ချက်ချင်း အောက်သို့ လိမ့် ဆင်းကျလာလေ၏။ ကျလျှင်ကျချင်း. . .\n\n“ဪ . . . အိပ်ပျော်သွားလိုက်သည်မှာ ရွာသူကြီးသမီး နှင့် ပေးစားလို့ အိပ်မက်မြင်မိသည်” ဟု ပြောဆိုလိုက်လေ၏။\n\nထိုစကားကို ကြားရလျှင် ရွာသူကြီးလည်း ဒေါသပြင်းစွာဖြစ်လျက် ဓားကို ဆွဲကိုင်၍ ခုတ်ဖြတ်ရန် ပြုလေ၏။ ထိုအခါ ဇီးကွက်ငှက်က. . .\n\n“သည်းခံပါ ရွာသူကြီးမင်း” ဟု ပြောဆိုကာ ပျံဝဲနေလေ၏။ ထို့နောက် စကားဆက်၍ . . . . “ရွာသူကြီးမင်းသည် အိပ်မက်အရ ကျားက ဝက်ကို စားသင့်သည်ဆိုလျှင် ကျွန်တော်လဲ ရွာသူကြီးသမီးကို ရသင့်ပေသည်”ဟု ရဲဝံ့စွာ ပြောဆိုလေ၏။\n\nထိုအခါ ရွာသူကြီးမှာ မချေပနိုင်ရာကား မှိုင်တွေငိုင်လဲကျသွားခဲ့ရလေ၏။ လူသူပရိတ်သတ်လည်း ဇီးကွက်စကားအတိုင်း ထောက်ခံပြောဆိုကြလေ၏။ ရွာသူကြီးသည် ကတိလိုက်၍ တရားဆုံးဖြတ်ရန် မဖြစ်နိုင်ဘဲရှိလေရာ အမှုမှာ ရေစုံနစ်မျောသွားခဲ့ရလေ၏။ ရှေ့နေထုချေကောင်းသဖြင့် ဝက်ငယ်လည်း ကျားအစာမှ လွတ်ခဲ့ရလေ၏။ လူထုကြီးမှာ ရှေ့နေဇီးကွက်၏ ဖြတ်ထိုးဉာဏ်ကို ကောင်းချီးပြု ဩဘာပေးခဲ့ကြလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 52,
      "category_id": 2,
      "title": "နားပင်းကိုးစဉ်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက ရွာတစ်ရွာတွင် လင်မယားနှစ်ယောက်ရှိခဲ့ကြလေ၏။ ၎င်းတို့ သည် မကြာခင် သားတစ်ယောက်နှင့်သမီးတစ်ယောက်ကို ဖွားမြင်ရရှိခဲ့ကြ လေ၏။ သားငယ်ကို အရပ်ဆရာထံ သင်ကြားထားလေ၏။ သမီးကိုကား ရက်ကန်း သင်ပေးထားလေ၏။ မိဘနှစ်ယောက်တို့သည် အလုပ်အကိုင် ရှာဖွေလုပ်ကိုင်လျက် နေခဲ့ကြလေ၏။\n\nတစ်နေ့သ၌ ကျောင်းသားငယ်က အိမ်သို့ ရောက်လာ၍ နှမထံ ပုန်းရည်တစ် ခွက် တောင်းလေ၏။ ထိုအခါ နှမဖြစ်သူက နားထိုင်းလှသဖြင့် “မမ ရကန်းဘယ် နှစ်လံရပြီလဲ”ဟု ကြားမိလေ၏။ ထို့ကြောင့် “ရက်ခါစသာ ရှိသေးသည်”ဟု ကြားမိ\n\nလေ၏။ ထို့ကြောင့် “ရက်ခါစသာ ရှိသေးသည်”ဟု ပြောလေသည်။ မောင်ကလည်း နားလေးသူဖြစ်ရာကား “ပုန်းရည်ယူသွားသည်၊ ကျွန်မကိုပင် အားမနာ”ဟု ပြောလေ၏။\n\nထိုအခါ အမိမှာ နားလေသူဖြစ်သဖြင့် “သမီး လင်လိုချင်လှသည်”ဟု တလွဲ ကြားမိလေ၏။ ထိုအခါ ဒေါသထွက်ပြီး (အဖ) အိမ်ရှင်ရောက်လျှင် တိုင်ကြားမည် ဟု စိတ်မှန်းထားလေ၏။\n\nမကြာခင် အိမ်ရှင်အဘ ရောက်လာလျှင် ပြောလေ၏။ မယားကပြောသည် ကို လင်ကလည်း နားလေးရာကား တလွဲကြားခဲ့လေ၏။ “သမီးလင်လိုချင်သည်၊ မည်သို့ပြုရအံ့နည်း”ဟု ပြောသည်ကို “ထားသည်လည်းနင်၊ ထုတ်ဆိုလည်းနင်၊ ထုတ်ချေမည်”ဟု ကျောင်းသားကို ထုတ်ယူရန် ပြောလေ၏။\n\nနောက်တစ်နေ့တွင် သားဖြစ်သူအား ကျောင်းထုတ်ရန် သွားလေ၏။ ကျောင်း ရောက်လျှင် ကျောင်းဆရာကို “ကျောင်းက ထုတ်မည်လာကြောင်း”ပြောလေ၏။ ထိုအခါ ကျောင်းဆရာက နားလေးသူဖြစ်ရာကား တလွဲကြားမိလေသဖြင့် ဒေါသ ဖြစ်လေ၏။\n\n“ငါ့ကို ဤကျောင်းမှာ ဆရာအလုပ်ထားပါလျက် ယခုမနေရဆိုလည်း မ တတ်နိုင်၊ သွားရုံသာရှိသည်”ဟု ပြန်ပြောလေ၏။\n\nကျောင်းသားကို ထုတ်ယူ သွားလေလျှင် ကျောင်းဆရာသည် မိမိနေရပ်သို့ ပြန်သွားလေ၏။ လမ်းကို ကောင်စွာမသိသူဖြစ်ရာကား ပုတ်ရက်နေသော အဘိုးကြီး တစ်ဦးကို “ဘယ်လမ်းက သွားရမည်နည်း”ဟု မေးမြန်းလေ၏။\n\nအဘိုးကြီးလည်း အလုပ်မပြီးသေး၍ စိတ်စောနေသည်က တစ်ကြောင်း၊\n\nနားမကြားသူဖြစ်သည်က တစ်ကြောင်းကြောင့် ဒေါသဖြစ်ခဲ့ရလေ၏။ “ငါ့ ပတ်ကို ချုံ့ချဲ့ကားကား ဆရာနှင့် ဘယ်သို့ဆိုင်၍ မေးရသနည်း”ဟု ပြန်ပြောလေ၏။ ဆရာလည်း “ဤလမ်းမှသွားပါ”ဟု ကြား၍ ခရီးကို ဆက်သွားခဲ့လေ၏။ လမ်းခုလတ်သို့ ရောက်လာသောအခါ မုဆိုးမသားတစ်ယောက်ကို တွေ့လေ ၏။ ၎င်းသည် ချောင်းကမ်းနားတွင် ငါးရှာလျက်ရှိနေလေ၏။\n\nဆရာက “ငါးရသလား”ဟု မေးသည်ကို သူငယ်က နားလေး၍ တလွဲကြားမိ လေ၏။\n\n“မင်းမိခင် ငါ့နောက်လိုက်မည်လား”ဟု ကြားသဖြင့် ချက်ချင်းအိမ်သို့သွား ၍ မိခင်ကိုပြောလေ၏။\n\nမိခင်ဖြစ်သူက သားဖြစ်သူပြောသည်ကို တလွဲတချော်ကြား၍ “ငါးအကြီး တစ်ကောင်ရသည်”ဟု နားကြားမိလေ၏။ ထို့ကြောင့် သား၏နောက်မှ ထက်ကြပ် မကွာ လိုက်ပါသွားခဲ့လေ၏။\n\nငါးရှာသော သူငယ်သည် ဆရာထံရောက်လေသော် “ဆရာ ငါ၏အမိကို ယူသွားမည်ဆိုသည်မှာ မှန်သလော၊ ယခုအမိပါလာလေပြီ”ဟု ပြောလေ၏။ ထိုစကားကို ဆရာကလည်း နားလေးရာကား “ငါအမိကို ယူ၍ ပြေးလေ တော့”ဟု ကြားမိ၏။\n\nထို့နောက် ဆရာသည် ချောင်းတစ်ဖက်ကို ကူးတို့ကူးလို၍ ပိုက်ချနေသူများ ကို အပို့ခိုင်းလေ၏။ ပိုက်သမားတို့ကလည်း နားလေးကြသူများ ဖြစ်ကြ၏။ ထိုအခါ မိကျောင်းလာသည်ဟု တလွဲကြားခဲ့ကြလေ၏။ ထို့ကြောင့် ပိုက်သမားတို့သည် ကြောက်၍ ထွက်ပြေးသွားခဲ့ကြလေ၏။\n\nကျောင်းဆရာသည် ထိုမုဆိုးမကို ရရှိသွားကာ မိမိနေအိမ်သို့ ပြန်သွား လေ ၏။ ထိုတွင် ကောင်မွန်စွာ လုပ်ကိုင်စားသောက်၍ နေထိုင်သွားခဲ့ကြလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 53,
      "category_id": 2,
      "title": "ဖန်သလီ-ဖန်သလက်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးက တောကျေးလက်မှ ဧည့်သည်တစ်ယောက်မြို့သို့ အလည်ရောက်လာ သည်။ သိကျွမ်းခင်မင်သော မြို့သားမိတ်ဆွေက လက်ခံထားလေသည်။ မြို့သား အိမ်ရှင်မှာကား ခေတ်ပေါ်ပစ္စည်းမျာကို အသုံးပြုလျက်ရှိနေသည်။ တောသား ဧည့်သည်မှာမူ မိရိုးဖလာ ပစ္စည်းကိုသာ အသုံးပြုလာဖူးသည်။\n\nဧည့်သည်ကို လောကွတ်ပျူငှာစွာဖြင့် ဧည့်ခံလေသည်။ ညစာ ထမင်းဟင်း ဖြင့် တည်ခင်းကျွေးမွေးလေသည်။ မှောင်မိုက်လာသောကာလ မီးထွန်းညှိရန်လည်း ဖယောင်းတိုင်ကို အသင့်ချပေးထားသည်။\n\nဧည့်သည်သည် ဖယောင်းတိုင်ကို အသုံးပြုလေ့မရှိ။ မြင်လည်း မမြင်ဘူးချေ။ အစဉ်အလာအရ ကညင်ဆီ၊ ပျားဖယောင်းဆီ၊ ရေနံဆီ၊ မုန်ညှင်းဆီ၊ ပဲဆီတို့ကိုသာ မီးညှိထွန်းလာခဲ့ဖူးသည်။ ထို့ကြောင့် ဖယောင်းတိုင်ကို မီးထွန်းညှိရန် ဟူ၍မသိဘဲ ရှိလေ၏။\n\nပြင်ဆင်ပြီးသားစားပွဲတွင် အသင့်ဝင်၍ ထမင်းစားသောက်ခဲ့လေ၏။ ဟင်းမှာ အမဲ၊ သားငါးစုံလှသော်လည်း စားဖူးပြီးသည့် အစာအဟာရဖြစ်နေ၍ မထူးဆန်းလှချေ။ ထူးဆန်းသောအရာမှာ ဖယောင်းတိုင်ပင်ဖြစ်နေရာ ဟင်းလျာ စားစရာ တစ်မျိုးတစ်မည်လောဟု ထင်မှတ်ခဲ့ရလေသည်။\n\nစိတ်ဝင်စားနေသော အထူးအဆန်း ဖယောင်းတိုင်ကို ဦးစွာ ကောက်ကိုင်မိ လေသည်။ ထို့နောက် အာသာတန်းတန်းဖြင့် စားမျိုမိလေ၏။\n\nသို့သော် မှန်းသည့်အတိုင်း မကောင်းဘဲ ဖုန်ဖတ်ဖတ်အရသာကိုသာ ခံစား ရလေ၏။\n\nထိုအခါ ဧည့်သည်က. . .\n\n“ဖန်သလိ ဖန်သလက် မကောင်းကာ” ဟု ရယ်ရွှန်းဖတ်ရွှန်းနှင့် မိတ်ဆွေ အား ပြောဆိုမိလေ၏။ မိတ်ဆွေလည်း ဣန္ဒြေမဆည်နိုင်ဘဲ အန်ထွက်မတတ် တဝုန်းဝုန်း ရယ်မောခဲ့ရလေသတည်း။\n\nဖုန်ဖတ်ဖတ် = ပေါ့ပြက်၊ ဖန်တီဖန်တွတ်၊\n\nဖန်သလီ ဖန်သလက်(ဖန်သလီ ဖန်သလာ)=ဖန်တလီ ဖန်တလာ",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 54,
      "category_id": 2,
      "title": "ဆင်မင်းညီနောင်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "(ရခိုင် မင်းရာဇာကြီးအား သားတော် မင်းခမောင်းပုန်ကန်သည်တွင် အမတ် ပညာရှိကြီး မဟာပညာဝံသ ဥပမာပြလျှောက်ထားဖူးသော ပုံပြင်ဖြစ်သည်။)\n\nရှေးသောအခါ ဘုရားလောင်း ဆင်မင်းသည် အရန်တစ်ထောင်သော ဆင် တို့နှင့် သစ္စာပြုလျက် နေတော်မူသည်။ အဂေါလဟတ္တိဆင်လည်း ဆင်ပေါက်တစ် ထောင်နှင့်နေလေသည်။\n\nထိုအခါ ဘုရားလောင်းဆင်မင်းတွင် အမိန္နကဟူသော ညီတော်ရှိသည်။ အမိန္နကဆင်ကို အဂေါလဆင်က လှည့်ပတ်လျက် “အရွယ်ကောင်းစွာ သန်မာသော ကာလ၌ မင်းမူရမှသာ ကျေးဇူးထွန်းရန် ရှိနိုင်သည်။ အိုသောအခါ ပဇာအကျိုး ရှိအံ့နည်း၊ နောင်တော်ဆင်မင်းကို ပြစ်မှားစေ”ဟု ဂုန်းလျှောစကားဆိုသည်။ ညီတော် အမိန္နကလည်း ယုံမှား၍ အဂေါလပေးသော နောက်ပါ ဆင်ရန်\n\nငါးရာကို သင်းပြုယူလျက် ချီလာသည်။\n\nဆင်မင်းက သင်းပင်တို့အား ငြိမ်စွာနေစေ၍ ကိုယ်တိုင်သာ “ငါ့ဘုန်းလက် ရုန်းကို သိစေအံ့” ဟု ယှဉ်ပြိုင်ခံလေသည်။\n\nစီးချင်းထွက်၍ ခုခံတိုက်သောအခါ ငါးရာသောဆင်တို့မခံနိုင်ခြင်းကြောင့်\n\nထွက်ပြေးရှောင်ရှားကြလေသည်။ ညီတော်ကိုကား လက်ရဖမ်းမိလေသည်။ အကြံ ပေးသော အဂေါလဆင်လည်း ကြောက်လန့်၍ နေရာလွှဲပြောင်းပြေးသွားလေသည်။ ထိုအခါ အဂေါလဆင်၏ သင်းပင်းတစ်ဝက် ဘုရားလောင်း ဆင်မင်းထံခိုလှုံ ဝင်ရောက်လာကြလေသည်။ ထိုထိုတောတောင်ကို မီတင်းပြုလျက် နေကြသော ဆင်တို့သည်လည်း ကြောက်လန့်၍ ဝင်ရောက်လာကြပြန်သည်။\n\nထိုအခါကာလ ညီတော်အား ဘုရားလောင်းဆင်မင်းက မိန့်တော်မူသည်ကား “ငြိမ်စွာနေသော ကာလ၌ ငါ့ဘုန်းလက်ရုန်းကို အများဆင်တို့ မသိကြ၍ မကြောက်မလန့်ကြကုန်၊ ငါ့ညီတော် အမိန္နကသည် နောင်တော် ခွန်အားဗလကြီး ကျယ်ကြောင်းကို အများသိအောင် ပြသပြုလုပ်သည်တွင်မှ ဆင်အပေါင်းတို့ ဝင် ရောက်ခိုလှုံလာကြသည်။ ဤသည့်အဖြစ်မှာ ညီတော်အမိန္နက၏ကျေးဇူးပင်ဖြစ် သည်”ဟု ပြောလျက် ညီတော်အား ဆင်မင်းက ချီးမွမ်းခဲ့လေသတည်း။\n\nပဇာ-အဘယ်၊ ဘယ်သို့။ \n\nဓညဝတီရာဇဝင်သစ်၊ စာ-၂၁၃။ ရခိုင်ရာဇဝင်သစ်၊ (ဒုအုပ်)စာ-၁၅၅။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 55,
      "category_id": 2,
      "title": "အကြားလွဲသော နားပင်းစဉ်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက ရွာတစ်ရွာတွင် နားလေးသော လူတစ်ယောက်ရှိလေသည်။ ၎င်းတွင် သားသမီးမဖြစ်ထွန်းသဖြင့် ဝက်ကလေးတစ်ကောင်ကို မွေးစားထားခဲ့လေ ၏။ ထိုဝက်ကလေးကို သားသမီးအလား လွန်စွာချစ်ခင်လျက် ကောင်းစွာ ကျွေးမွေး ပြုစုလာခဲ့လေသည်။ ထို့ကြောင့် တစ်နေ့တခြား ကြီးပြင်းလာလေသော် ပို၍ ပင်လျှင် ခင်မင်ခဲ့လေ၏။ ထို့ကြောင့် သတ်စားရန် မဆိုထားဘိ ရောင်းချရန်ပင် မပြုရဲဘဲရှိလာခဲ့လေသည်။\n\nတစ်နေ့သ၌ ထိုဝက်သည် အိမ်မှ ထွက်သွားလေရာ ပျောက်ရှသွားခဲ့ရတော့ ၏။ နေဝင်သော်လည်း ပြန်မရောက်သည့်အတွက် ပူပင်သောကမှု ဖြစ်ခဲ့ရလေ သည်။ စိုးရိမ်တကြီးဖြစ်လာသဖြင့် စားမရ သောက်မဝင် သောကဝေဒနာ ဖြစ်ခဲ့ရ လေ၏။ တမှိုင်မှိုင် နေမထိထိုင်မသာ စိတ်ဗျာပါနှင့် ရှိလာခဲ့ရလေသည်။\n\n“ငါ့ဝက်ကို ငယ်ကပင် မွေးမြူလာသည်၊ အဘယ်သူလျှင် ခိုယူသတ်စားလေ ရာ သနည်း”ဟု ကြံစည်စဉ်းစားလျက် ရှိလေသည်။\n\nထိုသို့ စဉ်းစားနေရင်း ရှာဖွေရန် စိတ်ကူးဖြစ်လာလေ၏။ ထို့ကြောင့် ဓားမ တစ်ချောင်းကို ပခုံးထက်မှာတင်လျက် အရှာထွက်ခဲ့လေသည်။ ခြေဦးတည့်ရာ ထွက်ပြီး လိုက်ရှာလေသော် ထန်းတောတစ်ခုသို့ ရောက်သွားမိလေသည်။ ထိုသူ သည် ခရီးမောပန်းလှသဖြင့် အညောင်းဖြေရန် ထန်းပင်ကို မှီရင်းတရေးတမော အိပ်ပျော်သွားခဲ့လေသည်။\n\nထိုစဉ် ထန်းတက်သမားသည် ထန်းပင်ရင်းသို့ရောက်ရှိလာလေ၏ ထန်းပင် များကို လှည့်လည်ကြည့်ရှုလေလျှင် ဝက်ရှာသမားကို ငုတ်တုတ်မှီကာ အိပ်နေသည် ကို တွေ့ရလေသည်။ ထိုအခါ ထန်းတက်သမားက စဉ်းစားမိသည်မှာ.\n\n“ဤလူသည် ထန်းရေကို ခိုးသောက်ပြီးလျှင် ယစ်မူးနေသည်။ ဧကန္တ မူးယစ် သမားဖြစ်ချေရာသည်”ဟု အောက်မေ့လေ၏။ ထို့နောက် အနီးသို့ကပ်သွားလျက် ကြည့်ရှုလေသည်။ ထန်းတက်သမား ရောက်လာခိုက်နှင့် ထိုလူနိုးခိုက် တည့်တည့်ဆုံ ကြလေ၏။ ထိုအခါ (အိပ်မွှမ်းစဉ်ထ) အိပ်မှုံစုံမွှားဖြင့် ယောင်ယမ်းခဲ့လေသည်။ ထန်းတက်သမားသည် နားလေးထိုင်းမှိုင်းလေ၏။ ထိုသူ၏ ကယောင်ချောက်\n\nချားပြောဆိုသံကို “အစ်ကိုတို့ ထန်းတောလော”မေးသည်ဟု တင်မိလေ၏။ ထို့ကြောင့် “ဟုတ်ပါသည်၊ ကျွန်ုပ်၏ယောက္ခမထန်းတောပါ”ဟု ပြန်ပြောခဲ့ လေသည်။ ထိုစကားကို ဝက်ရှာသမားက နားကြားတစ်မျိုးလွဲ၍ ကြားမိလေ၏။\n\n“တောင်ဘက်သို့ သွားလေသည်” ဟု ကြားကာ တောင်ဘက်စူးစူးသို့ ထွက်ခွာ သွားလေ၏။ တောချုံပုတ်တစ်ခုကို ဝင်၍ ရှာမိလေရာ တကယ်ပင် ဝက်ကိုတွေ့ရ လေ၏။ သို့ရာတွင် ဝက်မှာ ခွေးကိုက်သောဒဏ်ရာဖြင့် သေဆုံးနေပြီဖြစ်လေသည်။ ဝက်သေကိုမြင်ရလျှင် ဝက်ရှင်လည်း များစွာ ဝမ်းနည်းကြေကွဲခဲ့လေ၏။ ဝက်ကို ပွေ့ဖက်ပြီးလျှင် ရှိုက်ကြီးတငင်ဖြစ်လိုက် ငိုကြွေးလိုက် ဖြစ်နေလေ၏။ ထိုနောက် ဝက်သေကောင်ကို ပုခုံးပေါ်တင်လျက် ထမ်းယူလာခဲ့လေ၏။ သွားရင်း ပင်လျှင် လမ်းတွင် အမျိုးမျိုးကြံစည်၍ လာခဲ့လေ၏။\n\n'ငါ့မှာ ငယ်ရာကပင် တယုတယမွေးစားလာခဲ့သည်။ သတ်စားဖို့ဝေးစွ ရောင်း ချရန်ပင် စိတ်မကူးဘူး၊ ယခုတော့ ရန်သူလက်ချက်ဖြင့် အသေဆိုး သေရချေသည်။ မြေကြီးတွင် မြှုပ်နှံပစ်ရန်လည်း မသင့်တော်၊ ကုသိုလ်တစ်ခုခုဖြစ်ပွားစေမှ ကောင်း မည်'ဟု အကြံဖြစ်ခဲ့လေ၏။ ထို့ကြောင့် ဘုန်းကြီးကျောင်းကိုလှူရန် ကျောင်းထဲသို့ ဝင်သွားခဲ့လေသည်။\n\nဆရာတော်သည် ဆွမ်းစားပြီးခိုက်ဖြစ်၍ နေ့သန့်စင်ကာ လဲလျောင်းလျက် နေလေသည်။ ဝက်ရှင်သည် ကျောင်းပေါ်ဆရာတော်ရှိရာသို့ ဝက်ကောင်ကို တင်ယူ လာလေ၏။ ဘုရားရှေ့တွင် ထိုဝက်ကောင်ကို ချထားကာ ဆောင့်ကြောင့်ထိုင်နေ လေ၏။ လူသံကြား၍ ဆရာတော်လည်း ထကြည့်မိရာ ထိုလူကိုမြင်လေသည်။ ထိုအခါ ဆရာတော်က ထပြီးသော် “ဒါယကာ ဘယ်ကလဲ”ဟု အမိန့်ရှိလေ၏။ ဝက်ရှင်က ဆရာတော်သိလို၍ မေးသည်အထင်ဖြင့် ဖြစ်ပျက်သမျှကို ရှင်းလင်း လျှောက်ထားလေသည်။\n\nထိုနောက် ဝက်ရှင်သည် နေရာမှထလျက် ဆရာတော်ကို “ဝက်ကိုလှူပါ၏” ဟု လျှောက်ထားလေ၏။ ထိုစကားကို ဆရာတော်က နားလေးသဖြင့် တစ်မျိုးကြား ခဲ့လေ၏။\n\n“ဆရာတော်ကျောင်းက ခွေးကိုက်၍ ဝက်သေခဲ့ရသည်။ ဝက်ဖိုးအလျော်ပေး ရမည်”ဟု နားကြားလွဲခဲ့ရလေသည်။ ထို့ကြောင့် ဒေါသထွက်လျက်.\n\n“ဟေ့တကာ. . . မဟုတ်မရာ လာ၍စွပ်စွဲဘိသည်” ဟု ပြောလိုက်လေ၏။ ဝက်ရှင်ကလည်း “အဲ. . အဲ . တကာ ကောင်းလှသည်၊ ထားခဲ့လော”ဟုနား ကြားမိ၏။ထိုအခါ ချထားမြဲနေရာ၌ထားကာ ကျောင်းအောက်သို့ဆင်းလာခဲ့လေ၏။\n\nဝက်ရှင်ဆင်းသွားလေသော် ဆရာတော်သည် ဒေါသထွက်ပေါ်လာခဲ့လေ၏။ အလျော်မရလောဟူ၍ သဘောဖြင့် ဝက်သေကိုထားခဲ့သည် ထင်နေ၏။ ထို့ကြောင့် ကျောင်းနေဦးပဉ္စင်းကြီး၊ ဦးပဉ္စင်းကြီး”ဟု ခေါ်လေ၏။ ပဉ္စင်းကြီးက တိုက်ခန်းမှ ထွက်လာလျက် ဦးချလေ၏။ ထိုနောက် ခေါ်ရခြင်းအကြောင်းကို လျှောက်ထားလေ၏။ ထိုအခါ ဆရာတော်က.\n\nအရှင်စက္ကိန္ဒ\n\n“ယခုဆင်းသွားသော တကာသည် အလျော်တောင်းလာသည်၊ သူ၏ဝက်ကို တိုက်သတ်သေလျှင် အလျော်ပေးရမည်သာ ဖြစ်သည်။ ကျောင်းတကာကြီးကို ခေါ်၍ပြောချေလော” အမိန့်ရှိလိုက်လေသည်။\n\nဦးပဉ္စင်းကြီးမှာ နားထိုင်းသူဖြစ်လေသည်။ ဆရာတော်စကားကို “ဝက်သား ချက်ရန်အလို့ငှာ ကျောင်းတကာကြီးထံသို့ သွားချေ၊ ဆီ ဆား ငရုတ် ကြက်သွန် မဆလာ တောင်းယူခဲ့လော”ဟု တလွဲတချော် ကြားသွားခဲ့ရလေ၏။ ဦးပဉ္စင်းရောက်သွားစဉ် ကျောင်းတကာကြီးသည် ရွာလယ် ကောင် ဇရပ်တွ စပါးထည့်စရာ ပုတ်ကို ရက်လုပ်လျက်ရှိနေလေ၏။ တကာမကြီးလည်း အားအားရှိ နေသဖြင့် ကလေးကို ခါးစောင်းတင်၍ ရွာလှည့်လည် လျက် သွားနေလေသည်။ ထို့ကြောင့် မတွေ့ရသဖြင့် အိမ်ကို ဝန်းလှည့်ကြည့်၍ ရှာလေ၏။\n\nထိုအခါ အိမ်အောက်တွင် (၁၅)နှစ်ခန့်ရှိ အပျိုပေါက်အရွယ် သမီးငယ်တစ် ယောက်ကို တွေ့မြင်မိလေသည်။ သူငယ်မသည် ရက္ကန်းစင်တွင် ရက္ကန်းရက်လျက် ရှိနေလေ၏။ ဦးပဉ္စင်းကြီးလည်း တွေ့ရသော ထိုအမျိုးသမီးကို လှမ်း၍ ခေါ်လေ၏။ အမျိုးသမီးထွက်လာသောအခါ ဦးပဉ္စင်းကြီးသည် မောင်းထောင်းဆုံထက်၌ ထိုင် လျက်နေလေသည်။\n\nအမျိုးသမီးအနီးရောက်လာလျှင်. . .\n\n“တကာမငယ်၊ ယခုတကာတစ်ယောက်ကျောင်းကို ဝက်သား ပံ့သကူ လာလှူ သွားသည်။ ချက်ရန်အတွက် ဆီ၊ ဆားလိုနေ၍ ဆရာတော်က တောင်းခိုင်းလိုက် သည်။ တကာကြီး၊ တကာမကြီးကိုလည်း မတွေ့မရှိ၊ တကာမငယ်က ပေးနိုင်မည်လော၊ ရကားရမည်လော”ဟု ပြောဆိုခဲ့လေ၏။\n\nဦးပဉ္စင်းကြီးပြောသောစကားကို တကာမငယ်က နားကြားလွဲလေ၏။ ထို့ကြောင့်. . .\n\n“အို တကာမငယ် ယခု ရက်ကန်းရက်နေသည့် ယဉ်သွား၊ အနံယဉ် သွားစေ့ ဘယ်နှစ်ရာရှိသနည်း” မေးသည်ဟု ထင်မှတ်သွားလေ၏။ သူမ၏နားကြားအတိုင်း “တစ်ထောင့်နှစ်ရာ ယဉ်သွားအနံပါဘုရား” ဟု ဖြေကြားခဲ့လေ၏။ ထိုသို့ ဖြေကြားခြင်းကို ဦးပဉ္စင်းကြီးက. . .\n\n“အရှင်ဘုရား၊ တပည့်တော်မ အလုပ်မအားလပ်ပါ၊ အရှင်ဘုရားပင်လျှင် တက်ရောက်၍ အလိုရှိရာကို ယူဆောင်သွားတော်မူပါ”ဟု တလွဲတချော် ကြားခဲ့ရ လေ၏။\n\nထို့ကြောင့် အိမ်ပေါ်သို့တက်၍ လိုအပ်သမျှ ဆီ၊ ဆား၊ ငရုတ်စသည်တို့ကိုရှာဖွေယူသွားလေတော့၏။\n\nဦးပဉ္စင်းကြီးထွက်သွားသည်ကို မြင်လေသော် သူငယ်မသည် စိတ်ဆိုးမာန်ပါ ဖြစ်ခဲ့လေ၏။\n\n“သူများအိမ်ကိုလာပြီးလျှင် မဆီမဆိုင် မေးသည်သာမက အားပင်မနာမီ၊ အတင်းအိမ်ကိုတက်ပြီးလျှင် ယူလိုရာယူသွားသေးသည်။ ကောင်းပြီး နေပါစေ၊ အမိ ရောက်က တိုင်းကြားသိစိမ့်မည်\"ဟု မကျေမချမ်း ပတောက်ပရစ် ရေရွတ်ပြော ဆိုလိုက်လေ၏။ မကြာမီ မိခင်ဖြစ်သူလည်း ကလေးချီမလျက် အိမ်သို့ ပြန်လာ ခဲ့လေ၏။\n\nမိခင်ဝင်လာသည်ကို မြင်ရလေသော် ချက်ချင်းပင် အဝေးမှ လှမ်းခေါ်လေ ၏။ အမိကြားလျှင် ကိစ္စအထူးရှိသည်အထင်ဖြင့် မေးမြန်းလေ၏။ ထိုအခါ သမီးက ဦးပဉ္စင်းကြီးရောက်လာ၍ မေးသည်ကို ပြောပြလေ၏။ ထိုနောက် လူကိုမပြော သူကိုမပြောဘဲ လက်တင်၍ လိုသမျှယူသွားသည်ကိုပါ တိုင်ကြားအသိပေးလေ၏။ ထိုထက်“ဤကဲ့သို့ ဦးပဉ္စင်းကြီးမျိုးကို ကျောင်းတွင် ထားရန်ပင် မသင့်တော်၊ နှင်ထုတ်လွှတ်လိုက်လျှင် ကောင်းတော့သည်”ဟု မကျေမချမ်း စကားကို ပြောဆိုခဲ့ လေ၏။\n\nထိုသို့ပြောကြားသည်ကို မိခင်ကြီးသည် အကြားလွဲမှားခဲ့လေ၏။ သမီးပြော သည်က တခြား၊ မိခင်နားခံမိခြင်းက တခြား၊ တလွဲတချော်ဖြစ်ကာ. . .\n\n“မိခင် ကျောင်းက ဦးပဉ္စင်းကြီးကို သမီးချစ်ကြိုက်လေသည်။ သမီးနှင့် ဦးပဉ္စင်းကြီးကို ပေးစားပါလော့” ဟု ကြားခဲ့လေ၏။ ထိုအခါ ဒေါသအမျက်ထွက် လျက် အာကျယ်ပါးကျယ်နှင့် ဆူညံ့စွာ ပြောဆိုလေ၏။\n\n“ယခု လူလားမြောက်ခါစ ရှိသေးသည်။ သားလင်စကား ပြောဆိုတတ်ချေပြီ တကား၊ ဖဝါးလက်နှလုံး၊ ပခုံးလက်နှစ်သစ်လောက်ကပင် ငါမွေးမြူ၍ ကြီးလာရ သည်။ မိဘလုပ်ကိုင်၍ မပေးစားရဘဲ ကိုယ့်သဘောနှင့်ကိုယ် လုပ်ချင်နေသည်။ “ကိုယ်ထင်ခုတင်ရွှေနန်း”လုပ်ချင်သလား၊ ငါ့ကို ပဉ္စင်းကြီးနှင့် ပေးစားလား၊ ဘာလား လုပ်နေသည်၊ ပြောနေသည်၊ အရှက်ဣန္ဒြေမရှိ၊ မရှက်မ၊ သရေမိန်းမ၊ လူကိုလာပြီး တော့ ပြောနေပေသေးသည်။ လူသူလေးပါး ကဲ့ရဲ့ပြစ်တင်မည်ကို မထောက်ငဲ့၊ ကိုယ်လိုရာကိုသာ ကိုယ်သိတတ်သည်။ ဘုန်းကြီးဖျက်မဟူ၍ လူများအပြောအဆို ခံရမည်ကိုလည်း မသိ၊ သူတစ်ပါး တံတွေးခွက်မှာ ပက်လက်မျောခံရမည် မှတ်ထား၊ ကောင်းပြီ၊ ကြည့်ရသေးမည်၊ နင့်အဖေရောက်လျှင် တိုင်တန်းအံ့” ဟု ဆောင့် ဆောင့်အောင့်အောင့် ပြုနေခဲ့လေ၏။\n\nကျောင်းတကာကြီးလည်း ပုတ်ရက်ပြီးသော် အိမ်သို့ ညနေပြန်လာခဲ့လေ၏။\n\nကျောင်းတကာကြီး လာလျှင်လာချင်း၊ ခြံဝမဝင်သေးမီကာပင် ရန်တွေ့လုမတတ် ဒေါမာန်ဖြင့် ပြောခဲ့လေ၏။\n\n“မောင်ကြီးရှင် ဖခင်၊ ကိုယ့်၏သမီးသည် ကျောင်းက ဦးပဉ္စင်းကြီးကို ချစ်ကြိုက်နေပြီဆိုပါလား၊ ပေးစားရန် ပြောနေလေပြီ၊ မည်သို့ပြုရပါမည်နည်း”ဟု တိုင်ကြားပြောဆိုလိုက်လေ၏။ ထိုစကားကို ကျောင်းတကာကြီးသည် တလွဲတချော် ကြားသိခဲ့လေ၏။\n\n၎င်း၏နားတွင် ကြားမိသည်မှာ. . .\n\n“ယက်လာသော ပုတ်ကား အငယ်၊ အဆိုးသာဘကား၊ မည်သို့ပြုလုပ်စရာ ရမည်နည်း၊ စပါး(၅၀)မဆိုထားဘိ၊ ဆယ်တင်းပင်လျှင် ဝင်ဆံ့မည်မထင်” ဟု ကြားမိလေသည်ဆို၏။\n\nထိုသို့ အကြားလွဲသဖြင့် အိမ်ရှင်ယောက်ျားက ဒေါသထွက်လေ၏။ ပါးစပ်ကို တင်းတင်းကိုက်၍ ခါးတောင်းကို မြောင်ကျပ်စွာ ကျိုက်လေ၏။ ထိုနောက် ဓားမ ကြီးကို လက်မှကိုင်ကာ မယားဖြစ်သူကို ဆူပူဆဲဆို ကြိမ်းမောင်းလေ၏။\n\n“ခွေးမသမီး၊ အယုတ်တမာစွ၊ တစ်ခုမှ သိသည်မဟုတ် အကန်းပိန်းပိတ်ကြီး၊ ဤလောက်ကြီးသောပုတ်ကို စပါး ငါး ဆယ်မဆံ့ ဘဲ ရှိမည်လား၊ ကြည့်စမ်းလော့” ဟု ဆိုကာ ဓားမကြီးနှင့် ကျေညက်အောင် မှုန့်မှုန့်ညက်ညက် ခုတ်ပစ်လေ၏။ နောက်မှမှားလေစွဟု ယူကျုံးမရ ဖြစ်ခဲ့လေ၏။ သို့ရာတွင် စိတ်မကောင်းစွာဖြင့် ထမင်းဟင်း မစာတော့ဘဲ အိပ်ပျော်သွားလေ၏။\n\nအိမ်ရှင်မသည် ထမင်းဟင်းချက်ပြုတ်နေခဲ့လေ၏။ ထမင်းစားသောက်ချိန် တန်သောအခါ သားဖြစ်သူ မောင်ပွားကို ခေါ်လေ၏။\n\n“မင်းအဖေ ထမင်းစားချိန်တန်ပြီ၊ နိုးလော့” ဟု ပြောလေ၏။ မိခင်ပြောသော စကားကို သားမောင်ပွားသည် အကြားလွဲခဲ့လေ၏။ ထို့ကြောင့် စိတ်မကောင်းဖြစ် ကာ အဘိုးအဘွားတို့ အိမ်သို့သွားလေ၏။ အိမ်ရောက်သော် မိခင် ပြောစကားကို သားမောင်ပွားသည် လွဲမှားစွာဖြင့် ပြောပြလေ၏။\n\n“အဘိုး အဖွားတို့၊ အမေက ပြောလိုက်ပါသည်။ မောင့်ဖခင် အသည်းအသန် ဖြစ်နေသည်။ အိပ်ရာကပင်လျှင် မထနိုင်တော့ပြီ၊ အသက်ထွက်လုမတတ်ဆိုသည်။ အရေးတကြီး ယခုခေါ်ချေရမည် လွှတ်လိုက်သဖြင့် အဘိုးအဘွားတို့ကို သတင်းပေး ခေါ်လာရခြင်းဖြစ်ပါသည်။ အရီးကြီးတို့အိမ်ကိုလည်း အသိပေးရပါဦးမည်။ ခေါ်ရ ချေမည်၊ မေမေက မြန်မြန်လာကြပါလို့ ပြောလိုက်ပါသည်။ ယခုချက်ချင်း သွား ကြပါ”ဟု ပြန်ပြောခဲ့လေ၏။\n\nအဘိုးအဘွားတို့ကား နားလေးလှသူများဖြစ်ကြချေ၏။ ထို့ကြောင့် မြေးဖြစ်သူစကားပြောဆိုသည်ကို နားကြားလွဲချော်၍သာ ကြားသိခဲ့လေ၏။ ဒာရှင်စက္ကိန္ဒ\n\n“အဘိုး အဘောင်တို့ မောင့်ဖခင်သည် အိမ်ထောင်ဃရာဝါသနှင့် မနေလို တော့ပြီ၊ တောထွက်ပြီးလျှင် နေချင်လှသည်။ ထို့ကြောင့် သင်္ကန်းပရိက္ခရာ ဝယ်၍ အမြန်လာခဲ့ကြပါလော့”ဟု မှာကြားခဲ့လေသည်။\n\nထိုအခါ သားမောင်နှမ်းကို ခေါ်စေလေ၏။ မောင်နှမ်းရောက်လာလျှင် ဤသို့ ပြောလေ၏။\n\n“မောင်နှမ်း မင်း၏အစ်ကိုကြီးကို ရဟန်းခံကြရမည်၊ ရဟန်းခံရန် သင်္ကန်း ပရိက္ခရာ ဝယ်ယူခဲ့လော့”ဟု လွှတ်လေ၏။ ပရိက္ခရာဝယ်ရန် ပြောဆိုစေလွှတ်သည် ကို မောင်နှမ်းနား၌ တလွဲကြားမိလေသည်။\n\nမောင်နှမ်းကြားသည်မှာ “နက်ဖြန်ခါ အိမ်မှာဆွမ်းကျွေးမည်၊ သို့အတွက် ဈေးမှ ငါးအမဲ ဟင်းလျာဝယ်ချေ၊ ဈေးဝယ်၍အပြန်တွင် ကျောင်းကိုတက်ပြီးသော် ဆရာတော်ကို ပင့်လျှောက်ခဲ့လော့၊ နက်ဖြန်ခါ တပည့်တော်တို့ အိမ်မှာ နေ့လည် ဆွမ်း ဘုဉ်းပေးသုံးဆောင်တော်မူရန် ကြွတော်မူပါဘုရား”ဟု ကြားလေ၏။\n\nမိခင် ဖခင်တို့ထံမှ တလွဲကြားရသည့်အတိုင်း မောင်နှမ်းလည် ဈေးဝယ်သွား လေ၏။ ဝယ်ခြမ်းပြီးနောက် ဆရာတော်ထံ ဦးချ၍ ပင့်လေ၏။ ဆရာတော်ကလည်း နားထိုင်းလှရာကား ဆွမ်းစားပင့်သည်ကို “ဆရာတော်ဘုရား တပည့်တော်တို့ အိမ် မှာ ဖခင်အသုဘဖြစ်နေပါသည်။ နက်ဖြန်ခါ ညနေ အသုဘရှုရန်အတွက် သုသာန် ဇရပ်သို့ ကြွတော်မူပါ” ဟု တလွဲတချော် ကြားခဲ့လေ၏။\n\nနံနက်မိုးလင်းပြီးနောက် အလင်းရောက်ခဲ့လေ၏။ ဆရာတော်သည် မနေ့က ပင့်ဖိတ်ထားခဲ့သည်ကို သတိဖြစ်နေ၏။ နေ့လည်ဆွမ်းစားပြီးပြီးချင်း အသင့်ပြုပြင် လျက် စောင့်မျှော်နေလင့်၏။ အချိန်မှာ တဖြည်းဖြည်းနှင့်ရွေ့စောင်းခဲ့ရလေသည်။ တစ်ယောက်မှ ပင့်ကြိုရန် မလာရောက်သောကြောင့် မနေသာတော့ဘဲ တစ်ပါး တည်း ကြွချီသွားလေ၏။ သုသာန်ဇရပ်သို့ရောက်သော် တစ်စုံတစ်ယောက်ကိုမှ မတွေ့ရ။ အသုဘလည်း မပေါ်လာဘဲ ကိုယ်ချည်းဖြစ်နေ၏။ ရောက်လာနိုးဖြင့် ဇရပ်ပေါ်ထိုင်လျက် ကမ္မဋ္ဌာန်းစီးဖြန်း၍သာ နေခဲ့လေသည်။\n\nအတော်ကြာလေလျှင် နေလည်းဝင်သွားခဲ့လေ၏။ ထိုအခါ တစ္ဆေမိစ္ဆာတို့ သည် ဆရာတော်ကို နှောင့်ယှက်ရန် လာရောက်ကြလေ၏။ ဆရာတော် ဘုရားလည်း မကြောက်မရွံ့ဘဲ သတိကြီးစွာနှင့် နေလာ၏။ မိမိပွားများ ဆင်ခြင်နေ သော အသုဘကမ္မဋ္ဌာန်းတရားကိုပင် အမြဲမပြတ်အောက်မေ့ရှုမှတ်လျက် ရှိနေ၏။ တစ်ညဉ့်လုံး သုသာန်တွင် တရားလက်မလွတ်ဘဲ နေခဲ့လေပြီး နံနက်မိုးသောက်\n\nအလင်းရောက်သောအခါမှ ဇရပ်မှ မိမိကျောင်းသို့ ပြန်ကြွလာခဲ့လေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 56,
      "category_id": 2,
      "title": "ဆင်းရဲသားထင်းခွေသမား နှစ်ယောက်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက ထင်းခွေ၍ စားသောက်ခဲ့ကြရသော ဆင်းရဲသားနှစ်ယောက် ရှိကြလေ၏။ ၎င်းတို့သည် ထင်းခွေ၍ ရောင်းချရမှသာလျှင် ထမင်းနှပ်မှန်ကို စားသောက်ခဲ့ကြရ၏။ ထို့ကြောင့် နေ့မပျက်ဘဲ ထင်းခွေလျက် အတူတကွ နေ့စဉ် ရောင်းချလာခဲ့ကြလေ၏။\n\nတစ်နေ့သ၌ ထင်းခွေသွားရန် အိမ်မှထွက်ကြလေ၏။ တစ်ယောက်က “မိတ်ဆွေ အလျင်သွားလေ၊ ငါကနောက်မှ လာခဲ့မည်”ဟု ပြောလေ၏။ ထိုအခါ တစ်ယောက်တည်း ခွဲခွာလျက် သွားလေရာ ညောင်ပင်တစ်ပင်ကို တွေ့လေ၏။ ထိုညောင်ပင်၌ ညောင်ကိုင်းတစ်ကိုင်းသည် ခြောက်သွေ့လျက်ရှိနေ၏။ ထိုအကိုင်း ကို ထင်းအလို့ငှာ ခုတ်ဖြတ်ရန် ပြုလုပ်လေ၏။\n\nထိုအခါ ညောင်စောင့်နတ်က ထွက်ပေါ်လာလေ၏။ “အသင်လူသား၊ ငါအ ကိုင်းကို မည်သို့ ခုတ်ဖြတ်အံ့နည်း”ဟု ပြောဆိုလေ၏။ ထင်းခွေသမားက “ထင်း အဖြစ် အသုံးပြုရန် ခုတ်ဖြတ်လိုပါသည်”ဟု ပြန်ပြော၏။ “ထိုသို့ဆိုက ငါလိုက်ခဲ့ မည်၊ ငါ့အကိုင်းကို မခုတ်နှင့်” ဟု ပြောပြီးလျှင် ညောင်ပင်စောင့်နတ်သည် နောက် ကလိုက်ပါခဲ့လေ၏။\n\nထင်းခွေသမားသည် အိမ်သို့ရောက်လေသော် မယားဖြစ်သူအား ပြောပြလေ ၏။ မယားက“ထင်းလဲ မရခဲ့၊ အာဂန္တုတစ်ယောက်ပင် နောက်မှပါလာချေသေး၏” ၏ဟု ပြောဆိုလေ၏။ ထို့နောက်အိမ်မှာ ပိုချန်ရှိသမျှဆန်ကို ချက်ပြုတ်၍ ကျွေးမွေး ခဲ့လေ၏။ ညောင်စောင့်နတ်သားသည် ညဉ့်အခါတွင် ခြေရင်း၌ ရွှေတစ်ပုံချပေး ခဲ့လျက် ကွယ်ပျောက်သွားခဲ့လေ၏။\n\nထိုထင်းခွေသမားသည် နေ့ချင်းချမ်းသာလာခဲ့လေ၏။ ထိုသူ၏အဖြစ်ကို အဖော်မိတ်ဆွေက မြင်၍ လာလေ၏။ ထို့နောက် “မိတ်ဆွေက လူချမ်းသာဖြစ်ခဲ့ လေပြီ၊ မည်သို့ပြုလုပ်၍ ချမ်းသာရလေသနည်း”ဟု မေးမြန်းစုံစမ်းလေ၏။ ထိုအခါ မိမိခုတ်ဖြတ်ရန် ပြုလုပ်ခဲ့သော ညောင်ကိုင်းကို ညွှန်ပြပြောဆိုလိုက်လေ၏။\n\n၎င်းသည် မိတ်ဆွေပြောလိုက်သော အကိုင်းကို ခုတ်ဖြတ်ရန် သွားလေ၏။ ခုတ်မည်ပြုလျှင် ညောင်ပင်စောင့်နတ်က ထွက်ပေါ်လျက် မေးမြန်းလေ၏။ ၎င်း လည်းပြောပြခဲ့လေလျှင် မခုတ်ဖြတ်ရန် တားမြစ်လေ၏။ “သင့်နောက်ပါးက ငါလိုက်ပါကူညီမည်”ဟု ဆိုကာ အတူတကွ လာခဲ့ကြလေ၏။ အိမ်သို့ရောက်လေသော် မယားဖြစ်သူက ထင်းမရခဲ့သဖြင့် ဆူပူလေ၏။ ထမင်းလည်း မကျွေးဘဲ အငတ်နေစေကာ အိပ်ပျော်ခဲ့ရလေ၏။\n\nညောင်ပင်စောင့်နတ်ကား ထိုလင်မယား နှစ်ယောက်အကြား၌ ညဉ့်အခါ ကွယ်ပျောက်သွားလေ၏။ နံနက် မိုးလင်းသောအခါ ထိုလင်မယားနှစ်ယောက် နိုးကြလေ၏။ ထိုအခါ လင်ဖြစ်သူက ရွှေများကို တွေ့မြင်ရသဖြင့် ဝမ်းသာအားရရှိ ၏။ မယားဖြစ်သူက ကြည့်လေရာ မစင်ချေးများကို မြင်ရလေ၏။ ၎င်းတို့သည် ကံတူအကျိုးပေး မတူကြလေသောကြောင့် အချင်းချင်း ကွဲကွာခဲ့ကြရလေ၏။ ထိုအခါမှ လင်ဖြစ်သူသည် ထိုရွှေကို ပိုင်စိုးသုံးစားခဲ့ရလေသဖြင့် ချမ်းသာကြွယ်ဝ လာခဲ့ရလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 57,
      "category_id": 2,
      "title": "လူ့အလို နတ်မလိုက်နိုင်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက မြစ်ကမ်းပါးအနား၌ ရွာငယ်တစ်ရွာရှိလေသည်။ ထိုရွာငယ်၌ လက်မနှင်တေနောင်ဟူသော လူနှစ်ယောက်ရှိလေ၏။ ထိုသူနှစ်ယောက်တို့သည် တစ်နေ့သ၌ တွေ့ဆုံကြစဉ် စကားအချေအတင်ပြောဆိုမှု တစ်ခုဖြစ်ခဲ့ကြရလေ သည်။\n\nတေနောင်က လက်မကို “လူ့အလိုကို နတ်မင်းမလိုက်နိုင်”ဟု စကားတင်၍ ပြောလေ၏။ ထိုအခါ လက်မက “လူ့အလိုကို နတ်လိုက်နိုင်သည်။ အဘယ်ကြောင့် မလိုက် နိုင်စရာရှိအံ့နည်း”ဟု ပြောဆိုချေပလေ၏။\n\nတစ်ယောက်က မလိုက်နိုင်သည်ကို၊ တစ်ယောက်က လိုက်နိုင်သည်ဟု အချေ အတင်ပြောကြရာ မပြေလည်သဖြင့် အငြင်းအခုံ ဖြစ်လာခဲ့ကြရလေသည်။ လက်မက မလိုက်နိုင်ခြင်းကို အဖြေပေးရန် တောင်းခံလေ၏။ တေနောင်\n\nလည်း တိကျသောအဖြေကို မပေးနိုင်။ လိပ်ခဲတည်းလည်း ဖြစ်ကာ ရှိခဲ့ရလေ၏။ ထိုပြဿနာ မရှင်းမလင်းဖြစ်နေသဖြင့် သိကြားမင်း စံရာ ပဏ္ဍုကမ္ဗလာသည် တင်းမာခြင်း ဖြစ်လာခဲ့ရလေသည်။ ထိုအခါ သိကြားမင်းသည် အောက်ရပ် လူ့ပြည် သို့ ကြည့်လေသော် လက်မနှင့် တေနောင်တို့ အငြင်းပွားနေသည်ကို မြင်တွေ့ရ လေသည်။ ထို့ကြောင့် သိကြားမင်းည် လူ့အလိုကို လိုက်နိုင်၊ မလိုက်နိုင် စမ်းသပ် ကြည့်ရှုရန် လူ့ပြည်သို့ ဆင်းသက်လာခဲ့လေ၏။\n\nပထမ လက်မတို့ရွာမှ ဘိန်းစား ပေါင်ကား အလိုကို လိုက်ကြည့်အံ့ဟု စီစဉ်လေ၏။ ဘိန်းစား ပေါင်ကားသည် ဘိန်းငတ်လျက် ငေးမှိုင်ကာနေလေ၏။ ထို့ပြင် “ငါ ဘိန်းတစ်ခဲရလျှင် ကောင်းမည်” ဟု အကြံဖြစ်ရှိနေ၏။ ၎င်းအကြံကို သိကြားမင်းသည် လိုက်လျောလျက် ဘိန်းတစ်ခဲရှေ့က ချပေးလေသည်။ ထိုဘိန်းကို စားရသောအခါ တစ်ဖန်စိတ်ကူး၍ ‘ဘိန်းက စားရပေပြီ၊ ရှင်ဘုရင် စားတော်ပွဲကို စားရလျှင် ကောင်းမည်'ဟု အကြံဖြစ်လေ၏။\n\nသိကြားမင်းလည်း ဘိန်းစားအလိုအတိုင်း ပွဲတော်အုပ်ကို ဖန်ဆင်း၍ ပေးလေ၏။ ဘုရင်ပွဲတော်စာကို စားရသောအခါ အကြံတစ်မျိုး ဖြစ်လာပြန်လေ၏။\n\n“ဘုရင်စားကောင်းသောက်ရာ အစာအာဟာရကို စားရချေပြီ၊ ဘုရင်နန်းတော်မှ ညောင်စောင်းတွင် လဲလျောင်း၍ အိပ်ပျော်ရလျှင် ကောင်းမည်'ဟု စိတ်ကူးဖြစ်လာ ၏။ ဘိန်းစား၏ အကြံအစည်အတိုင်း သိကြားမင်းလည်းမွေ့ရာ ကော်ဇောအပြည့် ဖြင့် ခုတင်ညောင်စောင်းကို ဖန်ဆင်းပေးလေ၏။ ထိုနေရာ၌ ကောင်းစွာစက်တော် ခေါ်၍ ပျော်မွေ့နှစ်ခြိုက်စွာ အိပ်ပျော်စေလေ၏။\n\nဘိန်းစားသည် ညောင်စောင်းထက်တွင် တက်လျက် အိပ်ရာ၌ လဲလျောင်း ပြန်လေ၏။ ထိုနောက် ကောင်းမွန်ထူးခြားသော ပုဆိုးစောင်ကို ခြုံလေ၏။ ထိုအခါ စိတ်ကူးယဉ်မိလေသည်မှာ ‘ငါတစ်ယောက်တည်း အိပ်နေ၍ အသို့ပျော်မွေ့ရာအံ့ နည်း၊ သိကြားမင်း မိဖုရားနှင့် တစ်ညဉ့်အိပ်ပျော်ရလျှင် အလွန်ကောင်းရာ၏။”\n\nဟု အကြံဖြစ်လေသည်။ သိကြားမင်းသည် မိဖုရားကို အလိုရှိကြောင်း သိရသောအခါ 'ငါ အလိုလိုက် ကြည့်မိသည်မှာ မှားလေပြီ။ လူ့အလိုကို နတ်မလိုက်နိုင်ဆိုသည်မှာ တကယ်မှန်ပေ\n\nသည်'ဟု စိတ်က ဆုံးဖြတ်ချက်ပြုခဲ့ရလေ၏။\n\nထို့ကြောင့် မိဖုရားကိုလည်း မပေးနိုင်ရာကား အလိုကို မလိုက်လျောနိုင်ဘဲ တာဝတိ ံ သာသို့ပင် ပြန်သွားခဲ့ရလေ၏။ ဘိန်းစားလည်း အလိုမပြည့်ဘဲ အသက် ဆုံးရှုံးသွားခဲ့ရလေ၏။ ထိုအခါမှစ၍ “လူ့အလိုကို နတ်မလိုက်နိုင်”ဟူသော အဖြေ လည်း ပြေလည်သွားခဲ့ရလေသတည်း၊",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 58,
      "category_id": 2,
      "title": "ကျီးကန်းနှင့် နှံစုတ်ငှက်မ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက ကျီးကန်းတစ်ကောင်နှင့် နှံစုတ်ငှက်မတစ်ကောင်တို့သည် မိတ် ဆွေဖွဲ့ကာ နေကြလေသည်။ အတူနေ အတူစားလျက် ချစ်ခင်သင့်တင့်စွာ ပေါင်း သင်းလာခဲ့ကြ၏။ တစ်ကောင်မှာ တစ်စုံတစ်ခု ရလေက ပေးကမ်းစားလေ့ရှိခဲ့ကြ သည်။ထိုထက် တစ်ကောင်မှာ ရှိသည်များကို တစ်ကောင်က လိုလားလျှင် ပေးကမ်း ကူညီကြစတမ်းဟု ကတိကဝတ်ပြုထားခဲ့ကြလေ၏။\n\nတစ်နေ့သ၌ နှံစုတ်ငှက်မ၌ ဥ,ဥခဲ့လေသည်။ ထိုဥကို ကျီးကန်းက မြင်လေ လျှင် စားချင်လာလေသည်။ ထိုအခါ ကျီးကန်းက နှံစုတ်ငှက်မကို ပြောသည်မှာ “အဆွေ သင်၏ ဥကို ငါစားချင်လှသည်”ဟု ဆိုလေ၏။\n\nနှံစုတ်မကလည်း “အဆွေ ကတိရှိသည်မှာ မှန်သည်၊ ဥကို စားနိုင်သည်၊ သို့သော် ဤသို့ စား၍ မဖြစ်ချေ”ဟု ပြန်ပြောလေ၏။\n\n“ထိုသို့ဆိုက အဘယ်သို့ ပြုရအံ့နည်း”ဟု မေးလေ၏။ “အဆွေက အပုပ်အသိုးများကို စားလေ့ရှိသည်။ ငါ့ဥအသွေးကို စားမည်ဆို လျှင် ရေကန်မှာ နှုတ်သီးကို ဆေးကြောပြီးမှသာ စားခွင့်ပေးမည်”ဟု နှံစုတ်ငှက်မ က ပြောလေ၏။\n\nထို့ကြောင့် ကျီးကန်းသည် ဆေးကြောရန် ရေကန်သို့သွားလေသည်။ ထို အခိုက် ရေကန်ပေါင်၌ အဘိုးကြီးတစ်ယောက်သည် ပုတ်ရက်လျက် ရှိနေလေ၏။ ၎င်းကို ရေကန်ရှင်ဟု ထင်မှတ်လျက် ရေကန်တွင်နှုတ်သီးကို ဆေးခွင့်တောင်း လေသည်။\n\nထိုအခါ အဘိုးကြီးက “သင်ကား အပုပ်အသိုးငှက်ဖြစ်သည်။ အိုးခွက်နှင့် ခပ်၍သာဆေးကြောလော့”ဟု ပြောလိုက်လေ၏။ ထို့ကြောင့် အိုးသည်ထံ သွား၍ အိုးခွက်ကို တောင်းခံလေသည်။\n\nအိုးသည်က “အဘယ်အတွက် ပြုအံ့နည်း”ဟု မေးလေသည်။ ထိုအခါ ကျီးကန်းက ဤသို့ ပြောလေ၏။ “ယူမည် အိုးခွက်၊ ခပ်မည်ရေ ဆေးမည် နှုတ်သီး၊ စားမည် နှံစုတ်\"\n\nအိုးသည်လည်း မပေးလိုရာကား “အိုးလုပ်ရန် ရွှံ့စေးမရှိ၊ မြေတူးရန်လည်း ကျွဲချိုမရှိ”ဟု ပြောလိုက်လေ၏။ ထို့ကြောင့် ကျွဲမထံသွား၍ “ကျွဲချိုတစ်ချောင်းပေးပါ”ဟု တောင်းခံလေသည်။\n\nကျွဲမက “မည်သို့ပြုလုပ်လိုသနည်း”ဟု မေးလေ၏။ ထိုအခါ ကျီးကန်းက ဤသို့ ပြောခဲ့လေသည်။\n\n“ယူမည် ကျွဲချို၊ တူးမည် မြေစေး လုပ်မည် အိုးခွက်၊ ခပ်မည်ရေ ဆေးမည် နှုတ်သီး၊ စားမည်နှံစုတ်”ဟုဆိုလေ၏။ ကျွဲမလည်း မပေးလိုသဖြင့် “ငါသေမှ ဦးချိုရမည်၊ ယခု မည်သို့ နှုတ်ယူအံ့ နည်း”ဟု ပြောလေသည်။ ထို့နောက် “ကျားထံသွားလေ၊ ကျွဲမကို ကိုက်လှည့်ရန် ပြောချေလော့”ဟု အကြံပေးလိုက်လေသည်။\n\nကျီးကန်းငှက်လည်း ကျားထံသွား၍ ကျွဲချိုတစ်ချောင်းကို ကိုက်ချွတ်ပေးရန် တောင်းခံလေ၏။ ကျားက “အဘယ်ပြုအံ့နည်း”ဟု မေးလေသော် ၎င်းက ဤသို့ပြော လေသည်။\n\n“ကိုက်မည်ကျား၊ ယူမည်ကျွဲချို တူးမည်မြေ၊ လုပ်မည် အိုး ခပ်မည်ရေ၊ ဆေးမည်နှုတ်သီး စားမည်နှံစုတ်\"\n\nကျားကလည်း ပရိယာယ်ဖြင့် ပြောသည်မှာ “ငါကား သွားမကောင်း၊ နို့အနည်းငယ် သောက်ရမှ ကောင်းမည်၊ နို့ညှစ်ပေးပါလော့”ဟု ဆိုလေသည်။ ထို့ကြောင့် နို့ရရန် လိုက်ရှာလေသော် ဆိတ်မကို တွေ့မြင်ရလေသည်။\n\n“အဆွေ ဆိတ်မ နို့တစ်ဒုံ ပေးပါလော့” ဟု တောင်းခံခဲ့လေ၏။ ထိုအခါ ဆိတ်မက “သင့်မှာ ဘယ်အရာပြုအံ့နည်း”ဟု မေးလေသည်။ ကျီးကန်းကလည်း ဤသို့ အကျဉ်းချုံး၍ ပြောပြလိုက်လေ၏ “ညှစ်မည်နို့၊ သောက်မည်ကျား တိုက်မည်ကျွဲ၊ ယူမည်ကျွဲချို တူးမည်မြေ၊ လုပ်မည်အိုးခွက် ခပ်မည်ရေ၊ ဆေးမည်နှုတ်သီး စားမည် နှံစုတ်”\n\nထိုအခါ ဆိတ်မက ‘ငါ့မှာ အစာမရှိချေ၊ အစာအနည်းငယ် ရိတ်ပေးလော့' ဟု ပြောဆိုလေ၏။ ကျီးကန်းငှက်က မြက်ရိတ်ရန် တံစဉ်တောင်းလေ၏။ ငါ့မှာမရှိ၊ တံစဉ်ရှင်ထံ ငှားချေလော့'ဟု အကြံပေးလိုက်သည်။\n\nဆိတ်မအကြံပေးအတိုင်း တံစဉ်ရှင်ထံသွား၍ တောင်းခံငှားရမ်းခဲ့လေ၏။\n\nပြုလုပ်ရမည်ကို ကျီးကန်းက ဤသို့အစီအစဉ်ချ၍ ပြောပြခဲ့လေသည်။\n\n“ရိတ်မည်မြက်၊ စားမည်ဆိတ် ညှစ်မည်နို့၊ သောက်မည်ကျား ကိုက်မည်ကျွဲ၊ ယူမည် ကျွဲချို တူးမည်မြေ၊ လုပ်မည်အိုးခွက် ခပ်မည်ရေ၊ ဆေးမည်နှုတ်သီး စားမည် နှံစုတ်\"\n\nတံစဉ်ရှင်က မရှိသေး၍ လုပ်ရမည်ဆိုကာ မီးယူစေ၏။ အဖွားကြီးတစ် ယောက် မီးဖိုနေသည်ကို မြင်၍ မီးတစ်စတောင်းခံလေသည်။ “မည်သို့ပြုအံ့နည်း” ဟူ မေးလေသော် ဤသို့ အစီအစဉ်ကျ ပြောပြခဲ့ရလေ၏။\n\n“ယူမည်မီး၊ လုပ်မည်တံစဉ် ရိတ်မည်မြက်၊ စားမည်ဆိတ် ညှစ်မည်နို့၊ သောက်မည့်ကျား ကိုက်မည်ကျွဲ၊ ယူမည်ကျွဲချို တူးမည်မြေ၊ လုပ်မည်အိုးခွက် ခပ်မည်ရေ၊ ဆေးမည်နှုတ်သီး စားမည်နှံစုတ်\"\n\nထိုအခါ အဘွားကြီးက “မီးကို မည်သို့ယူအံ့နည်း”ဟု မေးလေ၏။ ကျီးကန်း ငှက်က ငါမြီးတုံးမှာ ချည်ပေးပါ”ဟု ပြောလေ သည်။ ၎င်းပြောသည့်အတိုင်း အဘွား ကြီးလည်း မြီးတုံး၌ ချည်ပေးလိုက်လေ၏။\n\nကျီးကန်းသည် ဝမ်းသာအားရဖြင့် ပျံသန်း၍ သွားလေ၏။ ထိုအခါ မီးကျီး သည် လေဟုန်ခတ်လေသဖြင့် တောက်လောင်ခဲ့လေသည်။ မီးတောက်လောင်သော် ကျီးကန်းအမြီးကို မီးစွဲလောင်ခဲ့ရလေ၏။ ထို့ကြောင့် ကျီးကန်းသည် မပျံနိုင်တော့ ဘဲ အောက်သို့ လိမ့်ကျခဲ့ရလေ၏။\n\nထို့နောက် ခြေထောက်ဖြင့် ထောက်၍ထောက်၍ သွားပြန်သည်။ တံစဉ်ဆရာ ထံ ရောက်လေသော် မီးကို ပေးလေ၏။ မီးရလျှင် ဆရာလည်း တံစဉ်ကို လုပ်ပေး လိုက်၏။ ထိုတံစဉ်ဖြင့် မြက်ရိတ်၍ ဆိတ်ကိုပေးလေသည်။ ဆိတ်မလည်း နို့ညှစ်ခွင့် ပြုလေ၏။ နို့ရလျှင် ကျားကို တစ်ဖန်ပေး၍ သောက်စေလေ၏။ ကျားသည် ကျွဲမ ကို ကိုက်၍ ဦးချိုကို ယူပေးသည်။ ဦးချိုဖြင့် မြေတူးလေသော် မြေရ၍ အိုးသည်ကို ပေးအပ်လေ၏။ မြေဖြင့် အိုးခွက်လုပ်၍ ရေကိုခပ်လေသည်။\n\nထိုရေဖြင့် ကျီးကန်းသည် နှုတ်သီးကို စင်ကြယ်စွာ ဆေးကြောလေသည်။ထို့နောက် နှံစုတ်ငှက်မ၏ ဥအသွေးကို စားရန်သွားလေ၏။ ထိုအခါ နှံစုတ်ငှက်မ က ပြောသည်မှာကား “အသင်ကျီးကန်း၊ သင်ကား ငါ့ကို မနာလို၍ ပျက်စီးရန် ကြံဆောင်ဘိသည်၊ အသင်ကား အလာကောင်းသော်လည်း အခါနှောင်းခဲ့လေပြီ။ ယခုဆိုလျှင် ငါ၏ဥအသွေးတို့ကား မရှိတော့ပြီ၊ ကြီးပြင်းလျက် အတောင်ပေါက်ခဲ့ လေပြီ။ အကောင်ပင်လျှင် ထက်ကောင်းကင်မှာ ဝဲပျံ ကစားနေချေပြီ၊ သင်မူကား ငါ့သားနှင့်တုဖက်ယှဉ်ပြိုင်နိုင်ရာအံ့နည်း”ဟု ဆိုလေ၏\n\nကျီးကန်းကား မပျံသန်းနိုင်တော့ပြီဖြစ်ကာ လက်လျှော့ခဲ့ရလေသည်။ ထို့ အပြင် နှံစုတ်ငှက်မနှင့်မိတ်ဆွေပြတ်ကင်းခဲ့ကြလေ၏။ ထိုအခါမှစ၍ ကမ်းပါး၊မြစ် နားအရပ်တို့၌ အပုပ်အသိုး အစားအစာများကိုသာ ရှာဖွေစားသောက်၍ နေခဲ့ရလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 59,
      "category_id": 2,
      "title": "ပညာရှိသော မင်းသားတစ်ပါး",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "အဘိရာဇာမည်သော မင်းတစ်ပါးရှိလေ၏။ ထိုမင်းသည် သာကီဝင် မင်းမျိုး မင်းနွယ်မှ ဖြစ်လေသည်။ မဇ္ဈိမဒေသမှ စစ်ရေးအရ ဗိုလ်ပါအလုံးအရင်းနှင့် ထွက် ခွာလာလေသည်။ တကောင်း သင်းတွေးပြည်ကို တည်ထောင်၍ စိုးစံအုပ်ချုပ်နေ လေသည်။\n\nထိုမင်း၌ သားတော်နှစ်ပါးဖြစ်ထွန်းခဲ့လေ၏။ ကံရာဇာကြီးနှင့် ကံရာဇာငယ် ဟူ၍ အမည်ရှိလေ၏။ ခမည်းတော်မင်း နတ်ရွာစံလေသော် ထိုမင်းသားနှစ်ပါးတို့ ကျန်ရစ်ခဲ့လေ၏။ ထိုမင်းသားတို့သည် ခမည်းတော်၏စည်းစိမ်ကို ဆက်ခံရန် အငြင်းပွားခဲ့ကြလေ၏။\n\n“သူရထိုက်-ငါရထိုက်”နှင့် မသင့်မတင့်ရှိကြလေသော် အသင်းအပင်းတို့နှစ်ဖွဲ့ ကွဲကြလေ၏။ သူ့ဘက် ကိုယ့်ဘက်အချင်းချင်း အလုအယက်ဖြစ်ကြလျက် သတ်အံ့ သော အစီရင်ကို ပြုခဲ့ကြလေ၏။ ထိုအခါ ပညာရှိတို့သည် စိုးရိမ်ခြင်းကြီးစွာ ဖြစ်ခဲ့ကြရလေ၏။\n\nထိုနောက် မင်းသားညီနောင်နှစ်ပါးတို့အား တောင်းပန်ကြလေ၏။\n\n“အရှင့်သားတို့ နန်းလုကြခြင်းဖြင့် စစ်မက်ပြုကြလျှင် ပြည်သူတို့ ဆုံးရှုံးပျက် စီးကြရာသည်။ ထို့ကြောင့် အရှင်နှစ်ပါးသည် ကုသိုလ်စစ်ထိုး၍ အောင်မြင်သူက မင်းပြုတော်မူကြပါ”\n\nဟု လျှောက်တင်ကြလေ၏။ မင်းသားတို့က. . .\n\n“အသို့လျှင် ကုသိုလ်စစ်ပြုရအံ့နည်း” ဟုမေးကြလေ၏။ ထိုအခါ. . .\n\n“အရှင်သားနှစ်ပါးသည် အလှူကြီးပေးကြကုန်၊ အလှူကြီးအတွက် တစ်ယောက်တစ်ဆောင်ကျစီ မဏ္ဍပ်ကြီးဆောက်လုပ်တော်မူပါ၊ တစ်ညဉ့်တွင်း ပြီး နိုင်သောသူသည် ပြည်စည်းစိမ်ကို ယူတော်မူပါ” ဟု ပြောဆိုကြလေ၏။\n\nထိုအစီအမံအတိုင်း မင်းသားနှစ်ပါးလည်း လက်ခံကြလေ၏။ ထိုနောက် တောင်တစ်လုံးကို မဏ္ဍပ်တစ်ဆောင်စီလုပ်ကြလေ၏။ မင်းသားအကြီးကား ပညာ ဖြင့် မဆင်ခြင်ဘဲ ကြီးစွာသော ယစ်ဖြင့်လုပ်လေ၏။ ထိုကြောင့် ညတွင်းချင်းမပြီး စီးဘဲ ရှိခဲ့ရလေ၏။ မင်းသားငယ်မူ သိမ်မွေ့နက်နဲသော ပညာဖြင့် အမြန်ပြီးစီးရန် လုပ်လေ၏။ ပြီးလျှင် အပေါ်၌ ပုဆိုးလွှမ်းကာ ထုံးဖြူမံလေ၏\n\nနံနက်မိုးသောက်လေသော် မင်းသားငယ်၏ မဏ္ဍပ်မှာ ဖွေးဖွေးဖြူလျက်တွေ့မြင်ရလေ၏။ ထိုအခါ နောင်တော်က. . .\n\n“ငါ့ညီကား ဘုန်းပညာနှင့် ပြည့်စုံသည်”\n\nဟု လက်ချ၍ အရှုံးခံသွားလေ၏။ ထိုကြောင့် ညီငယ်သည် အနိုင်ရလျက် ထီးနန်းကို အပ်နှံခဲ့ရလေ၏။ နောင်တော်ကြီးသည် မိမိရဲမက်ဗိုလ်ပါတို့ဖြင့် ထိုနေရာ မှ ထွက်ခွာခဲ့လေ၏။ ထိုအခါ ပြည်သူပြည်သားတို့လည်း အေးချမ်းသာယာစွာ ဖြစ်ခဲ့ရလေသတည်း။\n\n(ရခိုင်ရှေးထုံးရာဇဝင်မှ)",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 60,
      "category_id": 2,
      "title": "သတ္တိကုမာရ မင်းသား",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက တိုင်းပြည်တစ်ပြည်၌ မင်းတစ်ပါးအုပ်ချုပ်စိုးစံခဲ့လေ၏။ ထိုမင်း၏မိဖုရား၌ သားတော်လေးတစ်ပါး ဖြစ်ထွန်းလေ၏။ ထိုမင်းသားသည် ငယ်စဉ်ကပင် ရဲစွမ်းသတ္တိနှင့် ပြည့်စုံလေ၏။ ထို့ကြောင့် သတ္တိကုမာရမင်းသားဟူ၍ အမည်တွင်ခဲ့၏။\n\nမင်းသားငယ်သည် အရွယ်ရောက်လေသော် မြင်းစီးဝါသနာပါလာလေ၏။ ထိုမင်းသား၏ ဘုန်းကံကြောင့် နတ်မြင်းပျံတစ်စီးကို ရရှိခဲ့လေ၏။ ထိုမြင်းကို အဖော်လုပ်ကာ စီးနင်းပျော်ပါးနေလာခဲ့လေရာ အချိန်အားတိုင်း ထိုမြင်းပျံစီးလျက် တိုင်းပြည်တွင်း၌ လှည့်လည်သွားလာလေ့ရှိ၏။\n\nတစ်နေ့သ၌ မြင်းပျံကို စီး၍သွားစဉ် မိမိနယ်ပယ်ကို ကျော်လွန်သွားလေပြီး အခြားတိုင်းပြည်သို့ ရောက်သွား၍ ဒေသတစ်ခု၌ သက်ဆင်းခဲ့လေ၏။ ထိုတိုင်းပြည် ၌ ဘုရင်တစ်ပါးတွင် အလွန်လှပသော သမီးတော်တစ်ယောက်ရှိပြီး အမည်မှာ မာလာဝတီဟု ခေါ်လေ၏။ ထိုသမီးတော်ကို ဘီလူးဖမ်းယူသွားခြင်း ခံရရှာ လေသည်။\n\nသမီးတော်ကို မည်သူမျှ ရှာဖွေပေးနိုင်သူ မရှိ၊ သိရှိသူလည်း မရှိကြသဖြင့် အခက်ကြုံလျက်ရှိနေကြ၏။ ဘုရင်နှင့်မိဖုရားတို့သည် ပူဆွေးသောက ရောက်ရှိနေ ကြပြီး တစ်နန်းတော်လုံးကလည်း ငိုယိုမြည်တမ်းကာ နေခဲ့ကြလေ၏။ ဘုရင်ကြီး သည် သမီးတော်ကို ရှာဖွေစေရန် ရဲစွမ်းသတ္တိရှိသူများကို ရှာဖွေစေလေ၏။\n\nတိုင်းပြည် အနှံ့သို့လည်း ကြော်ငြာခဲ့သဖြင့် ထိုသတင်းကို ခရီးလွန်၍ ရောက် နေသော သတ္တိကုမ္မာရ မင်းသားသည် ကြားသိခဲ့ရလေ၏။ ထို့ကြောင့် ဘုရင်ကြီးထံ ဝင်ရောက်၍ သံတော်ဦးတင်လေ၏။\n\n“အရှင်မင်းကြီး၊ ကြောင့်ကြစိုးရိမ်တော် မမူပါလင့်။ ကျွန်တော်မျိုးသည် သမီး တော်ကို အရဆောင်ကြဉ်းပေးပါမည်” ဟု လျှောက်ဆိုကာ ထွက်ခွာလာလေ၏။ ထို့နောက် မင်းသားသည် မြင်းပျံကို စီးနင်းလျက် ခရီးဆက်လေ၏။ လိုက်လံ ရှာဖွေလေသော် ဝေတအမည်ရှိသော တောအုပ်တစ်ခုထဲသို့ ရောက်သွားခဲ့လေ သည်။ ထိုတောအုပ်၌ အခက်အလက်အရွက်တို့ဖြင့် အုပ်ဆိုင်းနေသော သစ်ပင်ကြီး တစ်ပင်ကို တွေ့မြင်လေ၏။ ထိုအခါ အမောအပန်းဖြေရန် တစ်ညတာအိပ်စက်နားနေလေသည်။\n\nညဉ့်သန်းခေါင်အချိန်ရောက်လေသော် မင်းသားသည် အိပ်ပျော်ရာမှ နိုးလာ ပြီး တစ်စုံတစ်ခုသော အသံကို ကြားရနိုးဖြင့် နားစိုက်ထောင်မိလေ၏။ အသံတိတ် ဆိတ်နေရာကား “ဤနေရာတွင် ပြောဟောသံမျှပင် မကြားရချေတကား”ဟု အောက်မေ့မှတ်ထင်လာခဲ့လေ၏။\n\nထိုစဉ် ငှက်မြည်သံကို ကြားရလေသည်။\n\nငှက်ပျင်းဖိုနှင့် ငှက်ပျင်းမ မောင်နှံသည် သစ်ပင်ထက်၌ ရှိနေပြီး ၎င်းတို့\n\nသည် အသံပြုလျက် အချင်းချင်းပြောဆိုနေကြလေ၏။ ငှက်ပျင်းဖိုက “ဟေ့ . . . ငှက်ပျင်းမ၊ မာလာဝတီ မင်းသမီးသည် ဘယ်မှာ ရှိနေသနည်း”ဟု မေးလေ၏။\n\nထိုအခါ ငှက်ပျင်းမက “မာလာဝတီကို ဘီလူးတို့ ဆောင်ယူသွား၍ ဘီလူး ပြည်၌ ရှိနေပါသည်။ ဘီလူးတို့က ဖမ်းဆီးချုပ်နှောင်ထားပါသည်” ဟုပြောလေ၏။ ငှက်ပျင်းမ၏ ပြောစကားကို ငှက်ပျင်းဖိုက ဆက်၍ မေးလေပြန်၏။\n\n“မည်သို့သွားလျှင် တွေ့နိုင်အံ့နည်း”ဟုဆိုလေလျှင်. “ဤနေရာမှ ယုဇနာတစ်ရာကွာဝေးပြီး မြစ်ခုနစ်တန်၊ ပြင်သုံးပြင်ကို လွန် သွားသော် တွေ့လတ္တံ့”ဟုပြောလေ၏။\n\nထိုသို့ပြောဆိုသောစကားကို သတ္တိကုမာရ မင်းသားသည် ကြားသိရ လေသည်။\n\nထိုစကားကို မှတ်သား၍ နံနက်မိုးသောက်လျှင် မြင်းပျံစီး၍ ထွက်ခွာသွားလေ ၏။ ခရီးစဉ်အတိုင်း သွားလေသော် ဘီလူးပြည်သို့ ရောက်သွားလေ၏။ ဘီလူးတို့ အစာရှာဖွေနေစဉ် မင်းသားသည် လှည့်လည်ကာ ကြည့်ရှုလေ၏။ ထိုအခါ အခန်း တစ်ခုထဲ၌ ချုပ်ထားသော မင်းသမီးကို တွေ့မြင်ရလေသည်။\n\nမင်းသမီးသည် အိပ်ပျော်နေသဖြင့် အပါးသို့ ချဉ်းကပ်၍ မင်းသမီးကို အသံ ပြုလိုက်လေ၏။ မင်းသမီး မနိုးလေရာကား လှုပ်၍နိုးလေ၏။ သို့သော်လည်း မနိုးဘဲ အိပ်မြဲအိပ်နေသဖြင့် အကြိမ်ကြိမ် နိုးရလေ၏။\n\nမည်သို့မှ နှိုး၍ မနိုးသောအခါ မင်းသားသည် အကြံအိုက်ခဲ့ရလေ၏။ “သေခဲ့လေပြီလော” ဟုပင် စိတ်က အောက်မေ့ခဲ့လေ၏။ ထိုအခါ အကြံယူလျက် စဉ်းစားနေစဉ် ခေါင်းရင်းနား၌ အထုပ်နှစ်ထုပ်ကို တွေ့မြင်မိလေသည်။ကောက်ယူ၍ဖွင့်ကြည့်မိရာ ရွှေတစ်ထုပ်၊ ငွေတစ်ထုပ်ဖြစ် နေ၏။\n\nရွှေထုပ်ကို ဖွင့်ကြည့်လေသော် မင်းသမီး ဦးခေါင်း၌ လွတ်ကျမိလေ၏။\n\nထိုအခါ ချက်ချင်းထ၍ မျက်စိကို ဖွင့်ကြည့်လေရာ မင်းသားကို မြင်လျှင် အံ့ဩခြင်း ဖြစ်သွားခဲ့လေ၏။ ထို့နောက် “ဤမျှလောက် ကြမ်းကြုတ်ရက်စက် ကြောက်မက်ဖွယ် ကောင်းသော ဘီလူးတိုင်းပြည်ကို အဘယ်ကြောင့် လာရောက်ခဲ့ရသနည်း”ဟု ပြော ဆိုလေ၏။ မင်းသားသည် ဝမ်းသာအားရနှင့် နှုတ်ဆက်စကားကို ပြန်ပြောလေ၏။ “ငါကား မင်းသားတစ်ပါးဖြစ်ပေသည်။ ဤနေရာသို့ ရောက်လာသည်မှာ အခြားကြောင့်မဟုတ်၊ သင်မင်းသမီးကို ကယ်တင်ရန် ရောက်လာရခြင်းဖြစ်သည်။ ယခုပင် ဆောင်ယူအံ့၊ ငါနှင့်အတူ လိုက်ခဲ့လော့”ဟု ပြောဆိုလေ၏။\n\n“ကျွန်ုပ်ကား ဘီလူးလက်ထဲ ရောက်နေပါသည်၊ အဘယ်သို့ ဆောင်ယူနိုင်အံ့ နည်း”ဟု မင်းသမီးက ပြန်မေးလေ၏။\n\nမင်းသမီး၏ စိုးရိမ်မကင်းသည့် မျက်နှာကို မြင်၍ မင်းသားက စိတ်ပြေစေရန် “ဆောင်ယူရန်မှာ ငါတာဝန်သာ ဖြစ်သည်၊ ယခုဘီလူးတို့ ဘယ်မှာနေသနည်း၊ ဘီလူးတို့ကိုသာ ပြလော့၊ ယခုပင် ငါသတ်၍ ပစ်ချေအံ့”ဟု ရဲဝံ့စွာ အာမခံလေ၏။ “ယခု ဘီလူးတို့ အစာရှာ သွားနေပါသည်၊ မိုးစင်စင်လင်းသောအခါ ပြန် ရောက်ကြအံ့၊ ဘီလူးတို့ကို ဤသို့ သတ်၍ မရနိုင်” ဟု မင်းသမီးက ပြောလေ၏။ ထိုအခါ မင်းသားက “မည်သို့ သတ်ရအံ့နည်း” ဟု မေးလေ၏။\n\nမင်းသမီးက အကြံပေးသည်မှာ “ဤတိုင်းပြည်မှ ယူဇနာတစ်ရာအလွန်တွင် ထန်းတောကြီးတစ်ခု ရှိပါသည်။ ထိုတွင် ရေကန်ကြီး၏ အလယ်တည့်တည့် ရေ အောက်၌ သေတ္တာကြုတ်တစ်ခု ရှိလေသည်။ ထိုကြုတ်အတွင်းဝယ် ပျားပိတုန်း တစ်ကောင်နေပါသည်။ တစ်ချက်တည်း ငုပ်ယူပြီးလျှင် ထိုပျားပိတုန်းကို ဖမ်း၍ သတ်နိုင်လျှင် ဘီလူးအားလုံးလည်း သေကြေပျက်စီးကြပါလိမ့်မည်”ဟု ဆိုလေ၏။ မင်းသားသည် “ယခု သွားအံ့၊ ထန်းတောကိုပြလော့”ဟုဆို၍ ထွက်ခွာခဲ့လေ ၏။\n\nမင်းသမီးလည်း လက်ညှိုးညွှန်လျက် ပြလိုက်လေ၏။ နတ်မြင်းပျံဖြင့် အပြင်း နှင်လေသော် မကြာမီပင် ရောက်ရှိသွားလေ၏။ ကန်ထဲသို့ သက်ဆင်း၍ ကြုတ်ရှိ မည့်နေရာကို မှန်း၍ ငုပ်လေ၏။ တွေ့လျှင် ဖော်ယူကာ ပျားပိတုန်းကို သတ်ပစ်လေ ၏။ ထိုအခါ ဘီလူးအားလုံးလည်း တစ်ခါတည်း သေဆုံးသွားခဲ့လေ၏။\n\nဘီလူးအန္တရာယ်ကင်းရှင်းသောအခါ မင်းသမီးကို ခေါ်ဆောင်ခဲ့လေ၏။ မိဘ ရုပ်ထံရောက်လျှင် ကောင်းမွန်စွာ ဆက်သအပ်နှံခဲ့လေ၏။ မင်းသမီး ပြန်ရောက် လေသော် တစ်တိုင်းပြည်လုံးက ဝမ်းသာပျော်ရွှင်မှု ဖြစ်ခဲ့ကြလေ၏။ ဘုရင်မင်းသည် ညီလာခံခေါ်ယူလျက် သဘင်အလယ်တွင် မင်းသားကို ချီးကျူးဂုဏ်ပြုလေ၏။ “ဤသူကဲ့သို့ ရဲစွမ်းသတ္တိနှင့် ပြည့်စုံသူမရှိ၊ ငါ၏သမီးကို ကယ်ဆယ်ဆောင်ကြဉ်းနိုင်ပေသည်။ ထို့ကြောင့် ငါ့သမီးနှင့်ပင် ထိုက်တန်လှပေသည်” ဟု အမိန့်ရှိကာ သမီးတော်နှင့် လက်ထပ်ထိမ်းမြား ပေးအပ်လိုက်လေ၏\n\nမင်းသားသည် မာလာဝတီ မင်းသမီးကို ခေါ်ဆောင်လျက် မိမိတိုင်းပြည်သို့ ပြန်လာလေ၏။ တိုင်းပြည်ရောက်လျှင် ချစ်ခင်ပေါင်းသင်းလျက် အသက်ထက်ဆုံး နေထိုင်ခဲ့ကြလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 61,
      "category_id": 2,
      "title": "လူကိုမနာလို ကိုယ့်မှာအကျိုးမဟိ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက အလွန်သာယာလှသော တောအုပ်ကြီးတစ်ခု ရှိခဲ့လေသည်။ ထိုတောအုပ်ကြီး၌ ချေငယ်တစ်ကောင်နှင့် ကျီးကန်းတစ်ကောင်တို့ ကျက်စားနေထိုင် လျက် ရှိခဲ့ကြလေ၏။ ချေငယ်ကား တောအုပ်မြိုင်ကောင်းသော သစ်ပင်ကြီးတပင် ၏ အောက်၌ နေထိုင်လေသည်။ ကျီးကန်းငယ်မှာမူ ချေနေသော ထိုသစ်ပင်ကြီး ၏ ထိပ်ချာ ခေါင်ဖျားသစ်ကိုင်းခက်၌ နေလေ့ရှိလေ၏။ ငှက်တို့သည် သစ်ပင်ကြီး ကိုမှီခိုလျက် အချင်းချင်း မိတ်ဆွေဖွဲ့ကာ နေထိုင်လာခဲ့ကြလေ၏။ ရန်သူရောက်လာ\n\nလျှင် တစ်ကောင်က တစ်ကောင်ကို အသိအမှတ်ပေး၍ နေလာခဲ့ ကြလေ၏။ တစ်နေ့သ၌ မြေခွေးတစ်ကောင်သည် ထိုသစ်ပင်ကြီးအောက်သို့ ရောက်ရှိ လာလေ၏။ ထိုမြေခွေးကို ကျီးကန်းက မြင်လေသော် မိတ်ဆွေချေငယ်ကို “အာ- အာ”ဟူသောမြည်သံကို ပြုလေ၏။ ချေငယ်ကလည်း တစ်စုံတစ်ခုသော ရန်သူများ ရောက်လာပြီဟူ၍ သိရှိလေ၏။ သစ်၊ ကျား၊ ခြင်္သေ့၊ မြေခွေး၊ မုဆိုးဘေးရောက်လာ သော် တိမ်းရှောင်လေ့ရှိ၏။ ထို့ကြောင့် ချေငယ်သည် မြေခွေးဘေးရန်မှ လွတ် မြောက်ရာသို့ ပုန်းအောင်းနေခဲ့လေ၏.\n\nမြေခွေးသည် ထိုအချင်းအရာကို မြင်လေသော် မနာလိုဖြစ်လာလေ၏။ အကောက်ဥာဏ်ကြံဆင်လျက် မိတ်ဆွေပျက်ပြားမှုကို ပြုခဲ့လေ၏။ စဉ်းလဲကောက် ကျစ်တတ်သော မြေခွေးသည် တစ်နေ့သ၌ ချေငယ်ကို ဂုံးချောစကားပြောလေ၏။ ပြောသည်မှာ. . .\n\n“အဆွေ ချေငယ်သင်နှင့်ကျီးကန်းသည် နှစ်ဦးချင်း မိတ်ဖွဲ့နေကြသည်။ ငယ် စဉ်ကစ၍ မိတ်ဖွဲ့နေကြခြင်းသည် ကောင်းအံ့မထင်။ အကြောင်းသော်ကား အဆွေ က အမြင့်မှာ မနေရဘဲ မြေတွင်သာ သွားလာနေရသည်။ ကျီးကန်းမှာ မြေသို့ မဆင်းသက်ရဘဲ ကောင်းကင်၌ပင် ပျံသန်းသွားလာနေရသည်။ ကောင်ကင်နှင့် မြေကြီးဆိုလျှင် မည်မျှကွာဝေးလေသနည်း။ ဟော. . . အပေါ်သို့ မော့်ကြည့်စမ်း ပါ၊ ကောင်းကင်၏အဆုံးကို မြင်၏လော၊ အောက်မြေကြီးကို ငုံ့ကြည့်စမ်းလော မည်သို့ တွေ့မြင်ရမည်နည်း။ ဤသို့ သဘောနှင်နှင် သင်တို့နှစ်ဦး မိတ်ဆွေဖြစ်အင် ကို မှတ်ကြစေချင်သည်။ အသင်နှင့်ငါသည်သာလျှင် စင်စစ်မိတ်ဆွေဖွဲ့သင့်လေ သည်။ ခြေလေးချောင်းရှိသူချင်း တူကြသည်။ မြေတွင် ဆိုလျှင်လည်း တွား၍ သွား တတ်သူချည်းဖြစ်သည်။ မတူသူကို တုနှိုင်းခြင်းကား အမှားသာတကား။ ယခု ငါပြောသောစကားကို ဟုတ်-မဟုတ် စဉ်းစားကြည့်ပါ။ မှန်သလော၊ မှားသလော\n\nတွေးကြည့်ပါ။ ယင်းသို့ ဆင်ခြင် နှလုံးသွင်းကြည့်က အဖြေမှန်ကို သိသာထင်ရှားနိုင်ရာသည်” ဟု လှည့်ဖျားလေ၏။\n\nမြေခွေး၏ ဖျားယောင်းစကားကို ချေငယ်သည် ကြားသိလာခဲ့ရလေသည်။ အကြိမ်ကြိမ် ကြားနာလာရလေသောအခါ နားယောင်မှုဖြစ်လာရလေ၏။ မိတ်ဆွေ ဖွဲ့မှု၌ စိတ်မချ၊ မယုံမကြည်သဘောရှိလာခဲ့လေ၏။ ထိုကြောင့် မြေခွေးကိုပင် မိတ်ဆွေ ဖွဲ့လိုခြင်း ဆန္ဒသက်ရောက်ခဲ့လေ၏။ မြေခွေးစကားကိုလည်း အကယ်ထင် မှတ်၍ လာခဲ့ရလေ၏။\n\nစကားနားဝင်သောအခါကပင်စ၍ ချေငယ်သည် ကျီးကန်းကို မိတ်ဖျက်လာခဲ့ လေ၏။ မြေခွေးကိုပင် “အဆွေနှင့်ငါသည် ယနေ့မှစ၍ အဆွေခင်ပွန်းဖြစ်ကြအံ့” ဟုပြောဆိုဆက်ဆံလေသည်။ ထိုအခါ ချေငယ်၏ ယုံကြည်မှုကို မြေခွေးသည် ကောင်းစွာရရှိသွားလေ၏။ ထို့ကြောင့် ချေငယ်ကို မိမိနောက်သို့ လိုက်ပါနေစေရန် ခေါ်ဆောင်ခဲ့လေသည်။\n\nကျီးကန်းနှင့်ချေငယ်သည် မိတ်ဆွေအဖြစ်မှ တစ်စတစ်စ ဝေးကွာခဲကြလေ ၏။ ကျီးကန်းကို ဖယ်ရှားလျက် မိတ်ဆွေသစ်မြေခွေးကိုသာလျှင် အာထားလာလေ သည်။ မြေခွေးနောက်သို့ တကောက်ကောက်လိုက်ပါနေခဲ့လေ၏။ မြေခွေးကလည်း ချေငယ်ကို ပို၍ လှည့်ဖျားလာခဲ့လေသည်။ အခွင့်သင့်တိုင်း မြေခွေးက ဖျောင်းဖျ လှည့်စား၍ ပြောဆိုခဲ့လေသည်။\n\nမြေခွေးနောက်မှ လိုက်ပါးနေစဉ် ချေငယ်အား ဤသို့ပြောလေ၏။ “အဆွေ သင်သည် ငါ့နောက်သို့ လိုက်ပါခြင်းကား အကျိုးရှိလေသည်။ ငါနှင့် မကွာ နေရသည်မှာ အကျိုးများချေစွ၊ လယ်ကွင်းထဲတွင် စိမ်းညို့နေသော စပါးခင်း များရှိကြသည်။ ကိုင်းယာခင်းတွင်ဆိုလျှင် ပန်းနုပန်းရွက်များ ပေါက်ရောက်လျက် ရှိနေသည်။ ထိုစပါးနှင့် နှံထွားသစ်ရွက်များကို ယခုစားရတော့မည်။ အသင် မကြောင့်ကြနှင့်”ဟု နှစ်သိမ့်ခဲ့လေသည်။\n\nမကြာခင် လယ်ကွင်းတစ်ခုသို့ ရောက်ရှိခဲ့ကြလေ၏။ မြေခွေးစဉ်းလဲက. . . . “အဆွေ . . . ဟော . . . ကြည့်စမ်းပါလော့၊ လယ်ကွင်းထဲတွင် စိမ်းညို့နုနယ် သော စပါးခင်းများကို မြင်ပါ၏လော၊ ဘယ်ကလောက် လှပါသလဲ၊ အသင်သွား၍ ဝမ်းဝအောင်စားလေလော့” ဟု တိုက်တွန်းပြောဆိုလေ၏။ ထိုအခါ ချေငယ်လည်း စိတ်ရှိစွာ စားသောက်ခဲ့လေသည်။\n\nချေငယ်သည် လယ်ကွင်းထဲ၌ စားသောက်လာခဲ့ရသဖြင့် စိတ်ပျိုကိုယ်နုလာခဲ့ ရလေသည်။ ငယ်က မိတ်ဆွေကောင်းကို ကဲ့ရဲ့ပြစ်တင်၍ မိတ်ဆွေသစ်ကိုသာ ချီးကျူးခြင်းပြုလာလေသည်။\n\n“ငါသည် ကျီးကန်းနှင့် အဆွေခင်ပွန်းပြုလာသည်မှာ ကြာခဲ့ပြီ၊ ဤမျှလောက်ကြာပြီးသော်လည်း ဤကဲ့သို့ အစားကောင်းများကို တစ်ကြိတ်တစ်ခါ မစားခဲ့ဘူး ချေ။ မိတ်ကောင်းဆွေကောင်းနှင့် ပေါင်းမိလျှင် စားသောက်မကုန်ဆိုရာသည်။ ကျီးကန်ကား ငါ၏ကောင်းသော မိတ်ဆွေမဖြစ်တန်ခဲ့ရာ၊ မြေခွေးနှင့်ပေါင်းဖော်မိ မှပင် အစားကောင်းကို စားလာရသည်။ ငါ့အတွက် မြေခွေးသာလျှင် မိတ်ကောင်း အစစ်ဖြစ်ရာသည်။ ငါသည် ယနေ့ကစ၍ ဤလယ်ကွင်းကို အမှီပြု၍ နေပေအံ့၊ အသက်ထက်ဆုံး တည်နေနိုင်လတ္တံ့” ဟုအောက်မေ့လာခဲ့လေသည်။\n\nချေငယ်သည် အစာ၌ တပ်နှစ်သက်၍ ဘေးကိုမမြင်လေဘဲ ရှိလေ၏။ ထို့ကြောင့် မကြာခဏ စပါးခင်းများကို ထွက်၍စားနေလေသည်။ စားဖန်များလာ သောအခါ လယ်ရှင် သူကြီးက မကြာခင် တွေ့မြင်လာခဲ့လေ၏။ မိမိစပါးခင်း ပျက်စီး ခံရသည်ကို စိတ်ဆိုးမာန်ပါ ဖြစ်လာရလေသည်။ ထိုအခါ ချေငယ်ကို ဖမ်းမိရန် ကြံဆောင်လာခဲ့ရလေ၏။ သွားလာနေကျဖြစ်သော လမ်းတို့၌ သားရေကျော့ကွင်း ကြီးကို တပ်ဆင်လေသည်။ မကြာမီ ကျော့ကွင်းထောင်ချောက်၌ ချေငယ်သည် မိလေ၏။ လည်ပင်းတွင် သားရေကျော့ကွင်းမိလေသော် ပြေးမလွတ်ဘဲ ရှိခဲ့ရ လေသည်။\n\nထိုအခါ ရုန်းကန်၍ ဟစ်အော်ခဲ့လေ၏။\n\n“အဆွေမြေခွေး၊ ငါသည် ကျော့ကွင်း၌ အမိခံနေရပြီ၊ လယ် ရှင်ရောက်လာက အဖမ်းခံရမည် သာရှိတော့သည်။ သေမည့်ဘေးကို ဆိုက်ရောက်နေပြီ၊ အလျင် လာလှည့်ကူပါလော့၊ သားရေကျော့ကွင်းကြီးကို ကိုက်ဖြတ်ပေးချေလော့၊ ငါအား သေဘေးမှ ကင်တင်ပါလော့”ဟု အော်မြည်တမ်းယမ်းလေသည်။ ချေငယ်၏အော်သံကို ကြားရသောအခါ မြေခွေးက ပြောသည်မှာ. . .\n\n“ငါသည် သင့်ကို ချစ်မြတ်နိုး၍ ခေါ်ယူလာခြင်းမဟုတ်၊ သင်၏အသားကို စားလို၍သာ ဥပါယ်တမဉ်ဖြင့် လှည့်ဖျားယူလာရသည်၊ သင်သည် ငါ၏အစာပင် အဖြစ်ခံရတော့အံ့” ဟု ထုတ်ဖော်လေသည်။ အားရဝမ်းသာစွာဖြင့် ချေငယ်သေ သည်တိုင် စောင့်စားနေလေ၏။ ကူညီရန် မပြုတော့ဘဲချေသေလျှင် အသားကို စားရတော့မည်ဟု မှတ်ထင်နေလေသည်။ ထိုနောက် တောချုံထူထပ်ရာသို့ ဝင်သွား လျက် ရွက်ပိတ်ပေါင်းထဲ ပုန်းအောင်းနေခဲ့လေသည်။\n\nချေငယ်သည် မြေခွေးမပေါ်လာမှန်း သိလာခဲ့လာ၏။ ထိုအခါမှ သတိရလျက် မိမိသေဘေးကို တွေးတောကြောက်ရွံ့လာလေသည်။\n\n“ကောက်ကျစ်စဉ်းလဲသော မြေခွေးမိုက်၏ စကားကို ယုံမိမှားလေစွ၊ အစာကို သာမြင်၍ ဘေးကိုမမြင်မိလေခြင်းဟု ယူကျုံးမရဖြစ်ခဲ့လေ၏။ ထိုပြင် အရှည်ကို\n\nမကြည့်ဘဲ အတိုကို ကြည့်မိခဲ့သည်တကား။ စကားပြောကောင်းသော မိတ်ဆွေမျိုးကိုပေါင်းဖော်မိလေသည်။ ယခု သေဘေးနှင့် ရင်ဆိုင်တွေ့ကြုံနေရလေပြီ မဟုတ် လော့။ ကောက်ကျစ်စဉ်းလဲ၍ မာယာများသော မြေခွေးမိုက်ကို အထင်ကြီးခဲ့ပေ သည်။ မိတ်ဟောင်းကို ပြစ်တင်ကဲ့ရဲ့ပြီးလျှင် မိတ်သစ်ကို ကျေးဇူးတင်မိခဲ့လေသည်။ ငါ ယုံစားခဲ့ခြင်းတို့ကား အမှားကြီးမှားလေစွ”ဟု နောင်တ ဖြစ်လာခဲ့ရလေ၏။ မိမိကိုယ်ကို အပြစ်တင် အမှားကောက်ခဲ့ရလေသည်။\n\nမည်သို့အားထုတ်သော်လည်း လွတ်မြောက်ရန် ဝေးခဲ့၏ သေမည့်ဘေးကို ရှောင်ရှားရန်မတတ်နိုင် ရှိနေလေသည်။ ထိုသို့ အားငယ်စိတ်လျော့နေစဉ် မိတ်ဆွေ ဟောင်းကို သတိရလာသည်။\n\n“မိတ်ဆွေဟောင်းဖြစ်ခဲ့ဖူးသော ကျီးကျန်းကား ရှိသေးသည်။ မည်သို့ဆိုစေ ကယ်မည်ဆိုက ကယ်နိုင်ကောင်းသည်။ မိတ်ဆွေရင်းကို ပစ်ခွာ၍ လှည့်ဖျားယုံစား မိလေသည်။ ယခုသေဘေးနှင့် ကြုံတွေ့နေရပြီ၊ မိတ်ဆွေကျီးကန်းပင်လျှင် ကယ်တင်လှည့်ပါ၊ အလျင်အမြန်လာရောက်၍ လွတ်အောင်ပြုပါလော့၊ ယင်ကြဲမ ကို မိတ်ဆွေဖွဲ့၍ မျက်စိရစ်ဝန်း၌ ယင်ကြဲဥဖြူစွာ ဥချပါလော့၊ ဦးခေါင်းနှင့်အမြီး ကို နှုတ်သီးဖြင့် ထိုးဆိတ်ဟန်ပြုပါလော့” ဟု ကျီးကန်းအား တမ်းတပြောဆိုလိုက် လေသည်။\n\nတမ်းတတိုင်း ကျီးကန်းလည်း မဆိုင်းမတွဘဲ ရောက်လာခဲ့လေသည်။ ရောက် လာလာချင်း ဘေးဆိုက်နေသော ချေငယ်ကို တွေ့မြင်လေသော် လွန်စွာသနားလေ ၏။ ထိုကြောင့် ချေငယ်ဆန္ဒပြည့်ဝစေရန် ယင်မမဲရိုင်းကို မိတ်ဖွဲ့လျက် ချေငယ်မျက် စိဝန်း၌ ယင်ချေးဥ ဥချလေ၏။ ယင်ချေး ဥချပြီးသောအခါ ဦးခေါင်းနှင့်အမြီးကို နှုတ်သီးဖြင့် ထိုးဆိတ်ဟန်ပြုလေသည်။\n\nထိုအခြင်းအရာကို လယ်ရှင်မြင်လေသော် ချေငယ် အကယ်သေပြီဟု ထင် မှတ်လေ၏။ လျင်စွာပြေးလာခဲ့ကာ ချေငယ်မိနေသော ကျော့ကွင်းကို လည်မှဖြုတ် ချွတ်လေသည်။ ထို့နောက် နွယ်ကြိုးဖြတ်ရန် တောသို့ဝင်လေ၏။ ထိုစဉ် ကျီးကန်းက အသံပေးလေရာ ချေငယ်လည်း တစ်ဟုန်တည်း ထ၍ ပြေးသွားလေသည်။လယ်ရှင် သူကြီးမြင်လေသော် လက်၌ စွဲကိုင်၍ပါလာသော ဓားဖြင့် တစ်အားကုန်ပစ်လွှတ် လေသည်။ ထိုအခါ ချုံထဲ၌ ပုန်းအောင်းလျက်ရှိနေသော မြေခွေးဦး ခေါင်းကို ထိမှန်၍ အသက်ဆုံးရှုံးခဲ့ရလေ၏။\n\nမြေခွေးမိုက်သည် ချစ်ခင်နေသော မိတ်ဆွေကို မကောင်းကြံဆောင်မှုကြောင့် ဘေးဒဏ်ထိခံရလေသည်။ မကောင်းကြံက ဘေးရန်ခခြင်း ဖြစ်ခဲ့ရလေ၏။ သူများကို မနာလို ကိုယ့်မှာအကျိုးမဲ့သာ ရောက်ခဲ့ရလေသည်။\n\n“လူကို မကောင်း မကြံကောင်း၊ မကောင်းကိုယ့်တွင် ကိုယ့်ရင်တွင်းမှာ ပြေးလို့\n\nဝင်”ဟူ၍ မျက်မှောက်ဘေးထိခံခဲ့ရလေ၏။ “လူကိုမနာလို ကိုယ့်မှာအကျိုးမရှိ”\n\nဟူသော စကားစဉ်ကိုပါ ဖြစ်စေခဲ့လေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 62,
      "category_id": 2,
      "title": "ကင်းခဓလေ့",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရခိုင်ပြည်နယ်တွင် လယ်သူမများသည် ကောက်စိုက်ပျိုးရာ၌ ကောက်ငန်းဦး ထား၍ စိုက်ပျိုးခဲ့ကြသည်။ ငန်းဦးသို့ရောက်၍ ကျော်ဖြတ်လာကြသူများကို ကင်း တားလျက် ရပ်ဆိုင်းထားလေသည်။ ကင်းတားခြင်းခံရသူများသည် မရှောင်သာဘဲ ပိတ်မိနေခဲ့ရသည်။ ထိုအခါ ကင်းမှကျော်လွှားစေရန် ကင်းခတောင်းကြသည်။ တေးသီချင်းဆို၍ တပျော်တပါးတောင်းခံကြသဖြင့် ကင်းဆီးတားခအဖြစ် ငွေကြေး ပေး၍လည်းကောင်း၊ အစားအသောက်ပေး၍ လည်းကောင်း၊ သွားခွင့်ပြုခဲ့ကြလေ သည်။ ထိုဓလေ့သည် ကောက်စိုက်လောကတွင် ယဉ်ကျေးမှုတစ်ခုအဖြစ်လည်း ကောင်း၊ အပျော်အပါးအဖြစ်လည်းကောင်း ယခုတိုင် သက်ဆင်းလာခဲ့ရလေသည်။ ရရှိသော ကင်းခတို့ကိုကား အပျော်အပါးအဖြစ်လည်းကောင်း၊ အလှူဒါနပြု၍ လည်းကောင်း အသုံးပြုခဲကြလေသည်။\n\nထိုဓလေ့ဖြစ်ရပ်ကို ဤသို့ အသိအမှတ် ပြုလာခဲ့ကြပေ၏။ ရခိုင်ပြည် မန်အောင်ကျွန်းတွင် ငပုန်ကုန်းဟူသော ကျေးရွာ၌ လူချမ်းသာ တစ်အိမ်ထောင်ရှိ ခဲ့သည်။ ၎င်းလင်မယားတွင် ထွန်းသာအမည်ရှိသော သားတစ်ယောက်ဖြစ်ထွန်း ခဲ့သည်။ မိဘများကား ကြွေးမြီချ၍ အတိုးရင်းပွားပေး စားသောက်ခဲ့သော်လည်း သားဖြစ်သူမှာ ဆင်းရဲသားများကို သနားညှာတာမှု ရှိခဲ့လေသည်။ ထို့ကြောင့် သားနှင့်မိဘတို့မှာ စိတ်သဘောထားချင်း ကွာခြားလေသည်။\n\nသားဖြစ်သူ ထွန်းသာမှာ ဆင်းရဲသူမတစ်ဦး၏ သမီးကို ချစ်ကြိုက်ခဲ့လေသည်။ မိဘများက သဘောမတူ၍ အိမ်တင်ထားခြင်း မပြုခဲ့ချေ။ သို့သော်လည်း မိန်းက လေးမှာ ဟင်းသီးဟင်းရွက် စိုက်ပျိုးဆွတ်ခူးလျက် ရောင်းချခြင်း၊ ကောက်စိုက်အငှား လိုက်ခြင်းဖြင့် မိခင်ကြီးနှင့်အတူ နေလာခဲ့လေသည်။ မိဘတို့ယူထားသော ကြွေးမြီး များ ကြေဆပ်နိုင်ရန် ကြိုးစား၍ လုပ်ကိုင်ခဲ့လေသည်။\n\nထွန်းသာ၏မိဘတို့သည် ပရိယာယ်တစ်မျိုးဖြင့် ကုန်ရောင်းရန် သားကို စေလွှတ်လိုက်သည်။ သားမရှိခိုက် ချွေးမတို့ အိမ်သို့လာ၍ ကြွေးမြီးရစရာများကို တောင်းခံလေသည်။ မဆပ်နိုင်သေးရာကား အိမ်ကို အပိုင်သိမ်းပိုက်လေသဖြင့် ချွေးမဖြစ်သူမျာ အိမ်မှ ဖယ်ရှားသွားခဲ့ရလေသည်။ ကိုယ်ဝန်အရင့်အမာကို လွယ် ရင်း စိတ်မချမ်းသာဘဲ ဖြစ်သလို နေလာခဲ့ရသည်။ မီခင်ကြီးမှာလည်း ဝေဒနာကပ် ရောက်ကာ ဘဝဆုံးသွားခဲ့ရလေသည်။\n\nမိတဆိုး လင်ကွာ မုဆိုးမ ဖြစ်နေရသော သူငယ်မသည် လင်ကိုမျှော်လျှက် သနားကြသူများ အကူအညီဖြင့် အစေအပါးခံကာ နေလာခဲ့သည်။ မကြာခင် လင် မောင်ထွန်းသာ ပြန်ရောက်လာသော်လည်း မိဘတို့၏ ဂုန်းချောစကားကြောင့် မပေါင်းရဘဲ ရှိလာခဲ့သည်။ သို့သော် မယား၏ အဖြစ်ကို သိလာရသောအခါ ခိုး ဝှတ်လျက် ထောက်ပံ့ထားလေသည်။\n\nအကြောင်းတစ်ခု ဖန်တီးလာရသည်ကာ အရပ်မှ ချစ်စံဆိုသူသည် ကြက်ဝိုင်း တွင် ကြက်ပွဲလောင်းကစားရင်း သောက်စားမူးယစ်လာလေသည်။ ထိုအခွင့်ကိုယူ လျက် အပေါင်းအဖော်တို့က မြှောက်ထိုးလေ၍ ထိုအမျိုးသမီးကို ချစ်ကြိုးသွယ်စေ သည်။ ထို့နောက် ချစ်ကြိုက်နေသယောင် သွားပုတ်လေလွင့် သမုတ်ပြောဆို စွပ်စွဲ မှုပါ ပြုခဲ့ကြလေသည်။ ထို့ကြောင့် ထွန်းသာသည် အထင်လွဲမှားကာ မယားကို လင်ခိုးမ၊ လင်မြှောင် ထားမ၊ ယောက်ခိုးမ၊ မျောက်မ ဟူ၍ ဆဲဆိုရိုက်ပုတ်ခဲ့လေ သည်။\n\nထွန်းသာမှာ မစူးစမ်းဘဲ အရှက်တကွဲပြုရအံ့လောဟု အပြစ်ပြုခဲ့သော်လည်း သဘောထားကြီးသူကမူ ဖျောင်းဖျ၍ ပြောဆိုပေးခဲ့ကြလေ၏။ အလာကောင်းသော် လည်း အခါနှောင်းခဲ့ပြီးရာကား ထိုအမျိုးသမီးမှာ သားငယ်ကိုပိုက်လျက် ခြေဦး တည်ရာ ထွက်သွားခဲ့လေသည်။ ထွန်းသာမူကား စိတ်မပြေဘဲ လိုက်လံရှာဖွေလျက် ရှိလေသည်။ သို့သော်လည်း သတင်းမရသောကြောင့် စိတ်မကောင်းဖြစ်ကာ သောက်စားမူးယစ်သူတစ်ဦးအဖြစ်သို့ ရောက်လာခဲ့လေသည်။\n\nထွန်းသာ၏မိခင်ကြီးကား ချွေးမကို နှင်ချခဲ့မှုကြောင့် သားဖြစ်သူတစ်ယောက် အရက်သမားဘဝရောက်သွားခဲ့ရသည့်အဖြစ်ကို တွေး၍ စိတ်မသက်မသာဖြင့် ဝေဒနာခံစားလာခဲ့ရ၏။ ထိုဝေဒနာဖိစီးသောကြောင့် မကြာခင် သေပွဲဝင်သွားခဲ့ ရလေသည်။ ထွန်းသာလည်း အပေါင်းအဖော်တို့ကြောင့် ရန်ပွဲဖြစ်ကာ အဖမ်းအဆီး ခံသွားခဲ့ရလေသည်။\n\nထောင်အကျဉ်းကျနေစဉ် တစ်နေ့သ၌ အကျဉ်းသမားတစ်ဦးထံမှ မိမိ၏ မယားနှင့် သားငယ်ရောက်ရှိနေရာကို သတင်းအစအန ရရှိခဲ့လေသည်။ တရားသူ ကြီးသည် ထိုသူတို့၏ခိုက်ရန်ဖြစ်မှုကို စစ်ဆေးခဲ့လေရာ ထွန်းသာလက်ချက်မဟုတ် ကြောင်းတွေ့ရှိရလေသည်။ ထို့ကြောင့် ထွန်းသာကို တရားသေလွှတ်လိုက်ပြီး အမှု ကို ရုပ်သိမ်းပေးခဲ့လေသည်။\n\nတစ်ကောင်ကြွက် တစ်မျက်နှာဖြစ်ကာ ကျင်လည်ခဲ့ရသော လင်ကွာမသည် အခွင့်သာသောတစ်နေ့တွင် မိမိ၏အဖြစ်ကို သိကျွမ်းခင်မင်သူများအား ဖွင့်ဟပြော ဆိုခဲ့လေည်။ ထိုအခါမှစ၍ အရပ်သူအရပ်သားနှင့် သနားခင်မင်ကြသူများကထွန်းသာနှင့် ပြန်လည်သင့်မြတ် ပေါင်းဆုံနိုင်ရန် ကြိုးစားခဲ့ကြရလေသည်။\n\nနွေရာသီပြောင်း၍ မိုးအခါကာလသို့ ရောက်လာခဲ့လေရာ ကောက်စိုက်အ လုပ် စတင်လာခဲ့ရသည်။ ထိုအခါ ကလေးအမေ ဒုက္ခသည်မကား အဖော်အမျိုး သမီးတို့နှင့်အတူ အငှားလိုက်ပါ၍ ကောက်စိုက်ခဲ့လေသည်။ နေ့မပျက် ကောက်စိုက် မှုပြုလာခဲ့ရာ တစ်နေ့တွင် ကာလသားများ ကလေးအမေရှိရာသို့ ရောက်လာကြ သည်။ ထိုလူအုပ်ထဲ၌ ထွန်းသာလည်း လိုက်ပါခဲ့လေသည်။\n\nသူမသည် ထွန်းသာကိုမြင်လေလျှင် ဝမ်းနည်း ဝမ်းသာဖြစ်ရ၊ ရှက်ကြောက် ရဖြင့် မျက်နှာအောက်ချ၍ မော်မကြည့်ဝံ့ဘဲ ရှိနေလေသည်။ ထိုအဖြစ်ကို ရိပ်စား မိခဲ့ကြသော အဖော်မများသည် အကြံဖြစ်လျက် အားပေးစကား ပြောဆိုခဲ့လေ သည်။ သူမတို့၏ အကြံပေးတိုက်တွန်းမှုကြောင့်လည်း စိတ်ဝံ့ရဲစွာ ငန်းဦးလမ်းမကို ထွက်၍ အရေးဆိုခဲ့လေသည်။\n\nပထမတွင် မိမိကိုယ်နှင့် ရင်သွေးသားငယ်တို့ကို မပစ်ထားရန် တောင်းပန် လေသည်။ စားဝတ်နေရေးအတွက်လည်း ကူညီထောက်ပံ့ရန် တောင်းခံလေသည်။ မတတ်သာအဆုံး မပေါင်းသင်းနိုင်ဟုဆိုပါက ကွာရှင်းပြတ်စဲခ စရိတ်ကြေးငွေ သော်လည်း ပေးသနားရန် တောင်းခံခဲ့လေသည်။ ထိုအခါ ထွန်းသာမှာ ငွေအသပြာ ငါးကျပ်ကို ထုတ်ပေးလေသည်။ ထိုငွေကို ရလျှင် ဤငါးကျပ်ငွေဖြင့် မဖူလုံနိုင် ကြောင်းကိုပါ ပြန်ပြောခဲ့လေသည်။\n\nထိုသို့ ရင်ဆိုင်ပြောဆိုလာသောအခါ ထွန်းသာသည် စကားပြောင်း၍ ကွာ ရှင်းခပေးသည်ကား မဟုတ်ချေ။ ဖြစ်နိုင်လျှင် တစ်ပါတည်း ခေါ်ဆောင်ရန် လာခြင်း သာဟု ရည်ရွယ်ချက်ကိုပါ ဖွင့်ဟပြောဆိုလေသည်။\n\nယခုပေးငွေမှာဆိုလျှင် ထောက်ပံ့ကြေးသာဖြစ်သည်။ ကွာရှင်းရေးအခမဟုတ် ချေ။ ကောက်စိုက်သမများ သုံးစွဲရန် ပေးခြင်းအပြင် လာတွေ့ရခြင်းဖြင့် တပျော် တပါးဖြစ်ကြစေရန်သာဟု ပြောဆိုလေသည်။\n\nကောက်စိုက်သမအဖော်များကား ကင်းခငွေကို ရကြသည့်အဖြစ် မှတ်ယူခ `ကြသည်။ ထို့ပြင် ကွေကွင်းနေသူ ချစ်သူလင်မယား ရင်သွေးသားတို့ ပြန်ပေါင်းရ ခြင်းအဖြစ်ကိုပါ မျှော်မှန်းကြလျက် ပျော်မဆုံးရှိခဲ့ကြလေသည်။\n\nထိုအခါမှစ၍ ကောက်စိုက်ရာတွင် လယ်ငန်းဦး၌ ကင်းခတောင်းလေ့ရှိလာခဲ့ ရိုးအစဉ်ဖြစ်လာခဲ့သည်။ ကင်းခရုကြသဖြင့်လည်း တပျော်တပါးဖြစ်ခဲ့ရသော လူမှုဓ လေ့တစ်ခုဖြစ်ပေါ်လာခဲ့ရလေသည်။\n\nထွန်းသာတို့ မိသားစုလည်း ထိုအခါမှစ၍ သက်ဆုံးတိုင်အောင် မကွဲမကွာ တပျော်တပါး ပေါင်းသင်းနေထိုင်သွားခဲ့ကြလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 63,
      "category_id": 2,
      "title": "မြို့စားကြီးနှင့် မင်းသုံးမင်းဆောင်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက မြို့စားကြီးတစ်ယောက် ရှိခဲ့လေသည်။ ၎င်းသည် ဆပ်ပြာမွှေးကို အသုံးမပြုဘူးချေ။ တိုင်းပြည်တွင်း၌ အသုံးပြုနေကြသည်ကိုလည်း မကြားမသိသေး ချေ။ ဆပ်ပြာမွှေးရောင်းသူများက ရောင်းကုန်တွင်ကျယ်လို၏။ ထို့ကြောင့် နည်းအမျိုးမျိုးကို ကြံဆောင်၍ ကြော်ငြာခဲ့ကြသည်။\n\n“မင်သုံးက၊ ဓားတုံးထက်” ဆိုသည့်အတိုင်း အကြီးအကဲများနှင့် ချဉ်းကပ်၍ ကြော်ငြာခဲ့ကြသည်။ အကြီးအကဲများထံ ကြော်ငြာအဖြစ် လက်ဆောင်ပို့၍လည်း ဖြန့်ဝေပေးခဲ့ကြလေသည်။ ကုန်သည်များ၏ နည်းပရိယာယ်ကြောင့် ဘုရင်ခံ၊ နယ်စား၊ မြို့စားများထံပါမကျန် ဆပ်ပြာမွှေးများ ပျံ့နှံ့သွားခဲ့ရပေသည်။\n\nတစ်ခါသော် ထိုမြို့စားထံသို့ ကြော်ငြာအဖြစ် ဆပ်ပြာမွှေးများ လက်ဆောင် ရောက်ရှိလာခဲ့သည်။ အခြွေအရံတို့ကလည်း အမြတ်တနိုးပစ္စည်းဖြစ်၍ မြို့စားကြီး ကို အသုံးပြုစေချင်သည်။ ထို့ကြောင့် မြို့စားကြီး စားတော်ခေါ်ချိန်တွင် စားတော် ပွဲ၌ ထည့်သွင်းပေးခဲ့ကြလေ၏။\n\nမြို့စားကြီးသည် တစ်ခါမျှ မသုံးဘူးသော ထိုပစ္စည်းကို အထူးအဆန်းအဖြစ် သာ မှတ်ထင်ရှိခဲ့လေ၏။ စားပွဲထိုးသူများကိုလည်း မမေးမိသဖြင့် စားရအံ့သော မစားရအံ့လော စဉ်းစားမရဖြစ်နေသည်။ စားကောင်းသောအစာ၊ ဆေးကြောဖွယ် အရာဟူ၍ ခွဲခြား၍ မသိချေ။ ကြိုတင်အသိပေးထားခြင်းလည်း မပြုခဲ့ကြရာကား ဇဝေဇဝါဖြစ်လျက် ရှိနေသည်။\n\nစားတော်ခေါ်စဉ် စားချင်သော အာသာဖြစ်လျက်ရှိနေပေ၏။ တပ်မက်နေ သည့်အလျောက် စားနေကျ အစာအာဟာရကို အရေးမထားဘဲ ထူးဆန်းနေသော ထိုဆပ်ပြာမွှေးကိုပင် ဦးစွာကောက်ယူခဲ့လေ၏။ ထို့နောက် မဆိုင်းမငဲ့ဘဲ တစ်လုပ်စာ ဖဲ့ယူလျက် ပလုတ်ပလောင်း ဝါးမျိုစားသောက်လိုက်လေသည်။ ထိုအခါ ငန်သလက် ငန်ပျပျအရသာကို တွေ့ရလေ၏။\n\nမြို့စားကြီးကား အရသာမကောင်းမှန်းသိရသော် “ငါစားမိသည်မှာ မှားလေ ပြီ”ဟု အောက်မေ့လေ၏။ သို့သော်လည်း မိမိအမှားကို လူများမသိစေလို။ သိရှိ ခဲ့လျှင် အောက်ကျသွားမည်ကို စိုးရိမ်လေ၏။ ထို့ကြောင့် ထွေးအန်ပစ်ခြင်း မပြုရဲဘဲ ကြိတ်မှိတ်လျက်သာ မျိုချခဲ့ရလေ၏။\n\nထို့နောက် ဟန်မပျက်စေဘဲ ဣန္ဒြေဆောင်လျက် စားတော်ဆက်ခေါ်ခဲ့လေ၏။ သို့သော် လျှာအာ ပါးစပ်များကား ထုံကျဉ်ကျဉ်ရှိနေသဖြင့် ပလုတ်ကျင်းကာ ရေဆေးရလေ၏။ ထိုအခါ ဆပ်ပြာမြှုပ်များထွက်လေ၍ ဖုံးမတိမ်သကဲ့သို့ ဖြစ်ခဲ့ရ၏။ ထို့ကြောင့် မိမိ၏အမှားကို ရှက်ကိုးရှက်ကန်းဖြစ်ကာ “ဒီဟင်းကတော့ ကောင်းကားမကောင်းလှဘူး၊ သို့သော်လည်း မင်းသုံးမင်းဆောင် ဖြစ်၍သာ စားရ ခြင်းဖြစ်သည်။ ငန်ပျာသလဲ့ နိုင်လှသည်”ဟူ၍ ဆိုလိုက်လေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 64,
      "category_id": 2,
      "title": "ကြောင်သူတော်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက တောချုံတစ်ခု၌ ကြက်မတစ်ကောင် ကျက်စားနေထိုင်လျက်ရှိ ခဲ့လေ၏။ ကြောင်တစ်ကောင်သည်လည်း ထိုတောသို့ ရောက်လာ၍ နေထိုင်လေ၏။ ကြက်မကား ပိုးမွှားများကိုယက်၍ ရှာဖွေစားသောက်လေ၏။ ကြောင်မှာ အသားငါး များကိုသာ စားသောက်ခဲ့လေ၏။\n\nကြက်မအတွက် အစာရှာစားရလွယ်၏။ ကြောင်အဖို့ရာ အစာရှာရခက်ခဲ လေ၏။ ထိုကြောင့် ကြက်မသည် အစာဝဖြိုးသော်လည်း ကြောင်ကား အစာခေါင်း ပါးလေ၏။ သို့နေလာခဲ့ကြရာမှ ကြောင်သည် အစာငတ်၍ ပိန်ချုံးလာခဲ့ရလေ၏။ တစ်နေ့သ၌ ကြောင်းသည် ကြက်မကို တွေ့မြင်မိလေ၏။ “ဤကြက်မကား အစာကောင်းရာတွင် ကျက်စားလေရာသည်၊ ကြက်မကို မိတ်ဖွဲ့မှသာလျှင် ငါလည်း အစာကောင်းစားရ၍ ဆူဖြိုးလာရမည်”ဟု အောက်မေ့လေ၏။\n\nထို့ကြောင့် ကြက်မကို မိတ်ဆွေဖွဲ့ဟန်ဆောင်ခဲ့လေ၏။ ကြက်မနှင့်ကြောင် သည် မယုံကြည်ကြသော မိတ်ဆွေဖြစ်လာခဲ့ကြလေ၏။ ကြက်မသည် ကြောင်ကို စိတ်မချ။ အန္တရာယ်ဖြစ်လာမည်ကို စိုးရိမ်လေသည်။ ကြောက်လန့်သောအားဖြင့် သာ မိတ်ဆွေဖွဲ့ခဲ့ရ၏။ သို့သော် အသင့်အတင့်သဘောကို ထားလျက် အလိုက်အသင့် ပေါင်းဖက်လာခဲ့ရလေ၏။\n\nကြောင်လည်း အခွင့်အလမ်းကို ချောင်းလျက်သာ နေလာခဲ့လေ၏။ တစ်နေ့တွင် ကြောင်က. . .\n\n“မိတ်ဆွေ အဘယ်မှာ အစာရှာ သွားမည်နည်း”ဟု မေးလေ၏။ ကြက်မက “မြောက်ဘက်အရပ်သို့ သွားမည်”ဟု ပြောလေ၏။ သို့သော် စိတ်မချ၍ အစာရှာစဉ် တောင်ဘက်အရပ်သို့ သွားရောက်အစာရှာစားခဲ့လေ၏။ နောက်တစ်နေ့တွင် မေးရာ “တောင်အရပ်သို့ သွားမည်”ဟု ပြော၍ မြောက်အရပ်သို့ လွှဲဖယ်သွား၏။\n\nကြက်မပြောခဲ့ရာသို့ ကြောင်လည်း သွားရောက်ရှာဖွေလေ၏။ တစ်ခါမှ မတွေ့ရသဖြင့် ထပ်မံ၍ မေးမြန်းခဲ့လေ၏။ ထိုအခါ ကြက်မက. . .\n\n“အသင် မရှာ၍ဖြစ်မည်၊ နက်ဖြန် အနောက်ဘက်ကို လာခဲ့လော့”ဟု မှာထား လေ၏။\n\nသို့သော် အရှေ့ဘက်သို့လှည့်ကာ ရှာစားခဲ့သဖြင့် လွဲခဲ့ရလေ၏။ နောက်တစ် နေ့ “အရှေ့ဘက်ကိုသွား၍ ရှာမည်\"ဟု ပြောသွားကာ အနောက်အရပ်သို့ ရှောင် သွားလျက် ရှာစားနေလေ၏။ ထိုကြောင့် တစ်ခါမှ ရှာမရဘဲ တလွဲစီသာဖြစ်ခဲ့ကြ ရလေ၏။\n\nကြောင်က ကြက်မကို ရှာမတွေ့လေသော် ဒေါသဖြစ်လာခဲ့လေ၏။\n\nအမှန်ကိုမပြော၊ လိမ်လည်မုသားဆို၍ ရှောင်ရှားနေသည်ဟု အောက်မေ့လာ ခဲ့သည်။ ထို့ကြောင့် အခွင့်မသာလေ၍ ကြက်မသည် အသက်ချမ်းသာစွာ ရှိလာခဲ့ လေ၏။\n\nတစ်နေ့သ၌ ကြောင်သည် ကြက်မကို အတွေ့ခံလေ၏။ တွေ့လျှင် လက်မ လွှတ်တော့ဘဲ.\n\n“ယနေ့ သင့်ကို ငါစားရလိမ့်မည်”ဟု ပြောလေ၏။ ကြက်မကား...\n\n“ငါ့ကိုမစားမီ အသနားခံပါရစေ”ဟုတောင်းဆိုလေ၏။\n\nသဘောတူညီသဖြင့် ကြက်မသည် ခေတ္တအခွင့်အရေး ရရှိလေ၏။ ထိုကြောင့် ကြက်မသည် ကြက်ချေးတစ်တုံးကိုယိုချ၍ ကြက်ဥတစ်ဥကိုလည်း ဥချထားခဲ့လေ၏။\n\nမကြာမီ ကြက်မကို ကြောင်သည် ကိုက်သတ်စားလေ၏။ ထားခဲ့သော ကြက် ချေးနှင့် ကြက်ဥတို့သာ ကျန်ရစ်ခဲ့ကြလေ၏။ ကြောင်လည်း အစာကောင်းစွာဝလေ သော် ထိုနေရာမှ ရှောင်ရှားသွားခဲ့လေ၏။ ထိုအခါမှစ၍ ကြက်နှင့်ကြောင်သည် ရန်ဘက်ဖြစ်ခဲ့ရလေ၏။\n\nအမိမဲ့ကြသော ကြက်ချေးနှင့် ကြက်ဥတို့သည် ကြောင်ကို ဒေါသဖြစ်၍ ရန်ငြိုးပြုကြလေ၏။ အခဲမကြေဘဲ တတ်နိုင်လျှင် ကလဲ့စားချေမည်ဟု ကြံစည်ခဲ့ကြ လေ၏။\n\nထိုနောက် ကြောင်ကို လက်တုံ့ပြန်ရန် မကြာမီ လိုက်လံရှာဖွေခဲ့ကြလေ၏။ လမ်းတွင် တွေ့ကြသူများက မေးလေရာ.\n\n“ကြောင်ကို စစ်ချီရန်သွားသည်”ဟု ပြောလေ၏။\n\n“မည်သူမည်ဝါ လိုက်ကြမည်နည်း၊ ကြောင်သူတော်ကို လက်စတုံးချေဖျက် မည်”ဟုလည်း ကြိမ်းဝါးခဲ့လေ၏။\n\nကြားရသူများက \"ကြောင်သည် သတ္တဝါများ၏ ရန်သူဖြစ်သည်။ ကြက်ချေး၊ ကြက်ဥပင် စစ်ချီနိုင်လျှင် ငါတို့ ပဇာလုပ်နေရအံ့နည်းဟု စကားဖြစ်ခဲ့ကြလေ၏။ ထိုအခါ အပ်က “ငါလိုက်မည်” ဟု ဦးစွာ ထွက်ဆိုလေ၏။ ထိုနောက် ကနားဝါးချောင်းလည်း လိုက်ပါရန်ပြောလေ၏။ ထိုကြောင့်ကဏန်းမ၊ ကြိုး၊ ဆိတ်၊ ကျည်ပွေ့ တို့ကလည်း အသီးသီး တပ်ကူလိုက်ပါခဲ့လေ၏။ ညဉ့်အချိန် ကြောင် သူတော်နေရာသို့ ရောက်ခဲ့ကြလေ၏။ ၎င်းရှိရာကို မလွတ်မိစေရန် ကြက်ဥက တပ်ချဖြန့်ခင်းလေ၏။ ထို့ကြောင့် အောက်ပိုင်းတွင် ချုပ်အပ်နှင့် ချည်ကြိုးအပြင် ဆိတ်နှင့် ကျည်ပွေ့က တာဝန်ယူစောင့်ခဲ့ရလေ၏။ အထက်ပိုင်းတာဝန်ကို ကြက်ဥ၊ ကြက်ချေးစု၊ ကဏန်းမတို့က ယူခဲ့ကြလေသည်။ ကြောင်သူတော်သည် ရန်သူစစ်ပြုလာသည်ကို သတိမထားမိချေ။ ကောင်းစွာ စိတ်ချလက်ချ အိပ်ပျော်လျက်ရှိချေ၏။ ညဉ့်သန်းကောင်း အချိန်ကျရောက်သော် ချုပ်အပ်က အိပ်ရာအောက်မှထိုးလေ၏။ စူးရှသော ဒဏ်ကိုခံရသောအခါ ကြောင် သည် အိပ်ရာမှ လန့်နိုးလေ သည်။\n\nကနားဝါးချောင်း - အနားထက်သော ဝါးချောင်း\n\nထိုအခါ ချက်ချင်းထပြီးသော် မီးမွှေးရန် သွားမည်ဟု ပြင်လေ၏။ ကြက်ချေး က အိပ်ရာအနီးတွင် အသင့်ရှိနေရာကား ထ,မိချင်း လက်ထောက်ခံလိုက်လေသည်။ ကြက်ချေးကိုနင်းမိသဖြင့် လက်ပေကျံလေသော် သုတ်စင်ရန် ထရံနားသို့သွားလေ ၏။ ထရံတွင်ရှိနေသော ဝါးကနားချောင်းကို ထိလေရာ လက်ပြတ်သွားရလေသည်။ ထိုကြောင့် ကပျာကယာလှည့်ကာ မီးညှိရန် မီးဖိုသို့ ပြေးခဲ့ရလေသည်။\n\nမီးဖိုတွင် မီးတောက်စေရန် မီးမွှေးလေသော် ကြက်ဥပေါက်ကွဲလိုက်လေ၏။ ထိုအခါ မျက်စိမျက်ခွက်တို့ကို ပေရေလိမ်းကျံသွားလေသည်။ မျက်စိမဖွင့်နိုင်ရာကား ဆေးကြောရန် ရေအိုးမှခွက်ကို နှိုက်လေ၏။ အိုးထဲ၌ အသင့်ဝင်ရောက်နေသော ကဏန်းမသည်လက်ညှိုးကို ကိုက်ညှပ်လိုက်လေသည်။ ထိုကြောင့် အောက်သို့ဆင်း ရန်လာခဲ့လေ၏။\n\nအိမ်အောက်တွင် ချည်ကြိုးသည် ကွင်းထောင်ထားရှိလေသည်။ အောက်သို့ ဆင်းလာလျှင် ကြိုးကွင်းတွင်ကျ၍ ဖမ်းမိချည်နှောင်ခံသွားရလေ၏။ မပြေးနိုင်မရုန်း နိုင်သောအခါ ဆိတ်သည် တအားကုန် ခတ်ဝှေ့ခြင်းပြုလေသည်။ ထိုနောက် ကျည်ပွေ့ကလည်း မလွတ်တန်း ရိုက်ထောင်းလေ၏။ ထိုအခါ ကြောင်သူတော် သည် နေရာတွင်ပင် ပွဲချင်းပြီး သေဆုံးရလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 65,
      "category_id": 2,
      "title": "မယ်ကံယုံ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက ဘုရင်မင်းတစ်ပါးတွင် သမီးတော်ခုနစ်ယောက်ဖြစ်ထွန်းခဲ့ လေ၏။ တစ်နေ့သ၌ ထိုသမီးတော်တို့ကို ခေါ်ယူ၍ အသီးသီးမေးမြန်းလေ၏။ \"ငါသမီးတို့၊ ယခု စားသောက် ဝတ်ဆင်နေကြရသည်မှာ မည်သူ၏ ဘုန်းကံ ကြောင့်ဖြစ်သနည်း”ဟု မေးလေသော် သမီး(၆)ယောက်တို့က“ဖခမည်းတော်ဘုန်း ကံကြောင့်ပါ\"ဟု လျှောက်တင်ခဲ့ကြလေ၏။\n\nသမီးအထွေးဆုံးဖြစ်သူက“ ဘုရား ကျွန်မ၏ ဘုန်းကံကြောင့် စားရဝတ်ရပါ သည်”ဟု သံတော်ဦးတင်လေ၏။\n\nထိုအခါ ရှင်ဘုရင်က “နင်တစ်ယောက်ကသာ ငါ့ဘုန်းကံကို မယုံ၊ ကျန်သမီး များကတော့ ငါ့ဘုန်းကံကို ယုံသည်။ အဘယ်ကြောင့် ဤသို့ ပြောဆိုရသနည်း”ဟု ဒေါသဖြစ်လေ၏။\n\nထို့ကြောင့် သမီးတော်ကို မယ်ကံယုံဟု အမည်ပေးလေသည်။\n\n'နင်၏ဘုန်းကံကို သိစေအံ့'ဟူသော အကြံဖြင့် မှူးမတ်တို့အား ခေါ်ယူလေ၏။ ထို့နောက် အဆင်းရဲဆုံးသော လူတစ်ယောက်ကို ရှာဖွေစေလေ၏။ မှူးမတ်တို့လည်း လိုက်လံရှာဖွေ၍ တင်ဆက်ကြလေလျှင် သမီးတော် မယ်ကံယုံနှင့်ပေးစားထိမ်းမြား ခဲ့လေ၏။ ထိုဘုရင့် သမက်တော်သည် ဆင်းရဲသား ထင်ခွေစားသောက်လာသူတစ် ဦး ဖြစ်လေ၏။ ဘုရင်မင်းသည် သမီးတော်နှင့်သားမက်တော်တို့ကို မြို့တော်နှင့် မနီးမဝေးသော တောရွာဇနပုဒ်တွင် ထားရှိလေ၏။ သမီးတော်ကို (၇)ရက်လျှင် တစ်ကြိမ်ကျ နန်းတော်သို့ ဝင်ခွင့်အမိန့်ပေးထားခဲ့လေ သည်။\n\nမယ်ကံယုံလင်မယားတို့သည် တောတောင်တို့မှ ထင်းခွေ၍ အသက်မွေးလာခဲ့ လေ၏။ တစ်နေ့သ၌ ထင်းခွေသွားစဉ် လမ်းမှား၍ အခြားနေရာတစ်ခုသို့ ရောက် သွားလေ၏။ ထိုနေရာတော၌ နံ့သာပင်များ ပေါက်ရောက်လျက် မွှေးကြိုင်သင်းပျံ့ နေလေ၏။ ထင်းခွေသမားမှာ နံ့သာဟူ၍ မသိဘဲ ထင်းအမှတ်ဖြင့်ပင် ခုတ်လှဲကာ သယ်ယူလာခဲ့လေ၏။ “ခါတိုင်းထက် ယနေ့နောက်ကျခဲ့လေစွ”ဟု လင်ဖြစ်သူအား မေးလေ၏။ လမ်းမှားခဲ့သောကြောင့် အချိန်ကြာခဲ့ရသည်ဟု ပြောပြလေ၏။\n\nမယားသည် ရောင်းချရန်အတွက် ထင်းချော်းများကို ချက်ချင်း ခွဲစိတ်လေ၏။ ထိုအခါ သာမန်ထင်းမီးစာသစ်မဟုတ်ဘဲ မွှေးကြိုင်နံ့သင်းနေသော နံ့သာထင်းဖြစ် မှန်းကို သိရှိခဲ့ရလေ၏။\n\nထို့ကြောင့် လင်တော်မောင်အား “ဤကဲ့သို့ ထင်းများကို အများအပြား ရနိုင်အံ့လော”ဟု မေးမြန်းလေ၏။\n\nလင်မောင်ကလည်း. . . “ယူ၍မကုန်နိုင်အောင် ရှိလေသည်”ဟု ပြောပြလေ ၏။ ထိုနံ့သာထင်းများကို ခွဲစိတ်လျက် သူဋ္ဌေးသူကြွယ် လူချမ်းသာတို့ထံ သွား၍ ရောင်းချခဲ့လေ၏။\n\nနောက်နေ့များ၌လည်း နံ့သာထင်းများကိုပင်ခွဲ၍ ပေးခဲ့လေ၏။ ထိုသို့ နံ့သာထင်းများကို ခွေ၍ ရောင်းချလာခဲ့ရာ တစ်နေ့ထက်တစ်နေ့ ငွေကြေးများစွာ ရလာ၏။ တစ်နေ့တွင် နံ့သာတောကိုလွန်၍ ကျောက်သံပတ္တမြားများရှိရာ တောင် တစ်တောင် သို့ ရောက်ရှိသွားခဲ့လေ၏။ ထင်းခွေယောက်ျားကား ကျောက်သံပတ္တ မြားမှန်းမသိ၍ ထင်းများကိုသာ လိုက်လံရှာဖွေခဲ့လေ၏။ ထိုနေ့တွင် ထင်းကို မရရှိလေသဖြင့် သားငယ်၊ သမီးငယ်များကစားစရာအဖြစ် ပတ္တမြားလုံးအနည်း ငယ်ကို ကောက်ယူ၍ ပြန်လာခဲ့လေ၏။\n\nအိမ်သို့ရောက်သောအခါ မယားဖြစ်သူအား ပြလေ၏။ “ငါထင်းမရသည့် အဆုံး၊ ကျောက်လုံးအနည်းငယ်တော့ ကောက်ယူခဲ့၏။ လှပ၍ ကလေးကစားရန် ကောင်းမည်ဟု ထင်ပေသည်။”ဟု ပြောလေ၏။ မယားဖြစ်သူ ကြည့်ရှုလေရာ အဖိုးတန် ရတနာမှန်းသိရှိလေ၏။\n\nထိုအခါ မယ်ကံယုံက. . “ကျောက်သံပတ္တမြားတို့ဖြစ်သည်။ အလွန်အဖိုးထိုက် တန်သည်၊ အများအပြားရနိုင်အံ့လော”ဟု မေးမြန်းလေ၏။\n\n“ယူမကုန်အောင် တောင်လုံးပြည့်နေသည်”ဟု ပြောလေ၏။ ထို့ကြောင့် နောက်တစ်နေ့တွင် လင်မယားနှစ်ယောက်စလုံး သွားရောက် သယ်ဆောင်ခဲ့ကြလေ၏။ ရရှိလာသော ကျောက်သံပတ္တမြားတို့ကို ရောင်းချလေ လျှင် ငွေအသပြာများစွာရ၍ ကြွယ်ဝချမ်းသာလာခဲ့ရလေ၏။ ထိုငွေတို့ဖြင့် အိမ်ကောင်းရာသန့် ကြီးစွာဆောက်လျက် အေးချမ်းစွာ နေလာခဲ့ကြလေ၏။ ရှေးက ကဲ့သို့ ထင်းခွေရန်လည်း မလိုတော့ဘဲ သူတို့ဘုန်းကံအလျောက် ဆင်းရဲသားဘဝမှ လွတ်မြောက်ကာ ချမ်းသာကြွယ်ဝသူအဖြစ်သို့ ရောက်လာခဲ့ကြရလေ၏။\n\nမယ်ကံယုံသည် မိမိကံကြောင့် စားသောက်ချမ်းသာရှိနေရခြင်းကို ခမည်း တော်မင်းအား အသိပေးရန် စိတ်ဖြစ်လာလေ၏။ ထို့ကြောင့် တစ်နေ့သ၌ ပြည်တန် ပတ္တမြားနှင့် အဖိုးမဖြတ်နိုင်သော ကျောက်သံပတ္တမြား သုံးလေးလုံးတို့ကို ယူလျက် နန်းတော်သို့ သွားရောက်ခဲ့လေ၏။ နန်းတော်သို့ရောက်သောအခါ ခမည်းတော် မျက်နှာသစ်တော်ရေ ထည့်သော ရေတကောင်းထဲ၌ ထည့်ထားခဲ့လေ၏။ ရှင်ဘုရင်သည် မိုးလင်းချိန်၌ မျက်နှာသစ်ရန် ရေတကောင်းကို ယူစေ၏။\n\nရေကို စောင်းငှဲ့လေလျှင် ကျောက်သံပတ္တမြားတို့ကို တွေ့ရလေ၏။ ထိုအခါ မှူးမတ်တို့အား “မနေ့က နန်းတော်သို့ မည်သူတက်လာဘိသနည်း” ဟု မေးမြန်းစုံစမ်းလေ၏။\n\n“သမီးတော် မယ်ကံယုံတက်သည်ကို မြင်ရပါကြောင်း” ဖြင့် လျှောက်တင်ခဲ့ ကြလေ၏။\n\nဘုရင်မင်းလည်း သက်သေ မထင်ရှားသဖြင့် တစ်ဦးတစ်ယောက်ကိုမျှ မပြော ဆိုဘဲ တိတ်ဆိတ်စွာ နေခဲ့လေ၏။\n\nနောက်ခုနစ်ရက်တစ်ပတ်ကြာသောအခါ မယ်ကံယုံ တစ်ဖန် နန်းတော်သို့ ဝင်ရောက်ပြန်လေ၏။ ထိုအခါ၌လည်း ကျောက်သံပတ္တမြား လေးလုံး ငါးလုံးကို ယူသွားခဲ့လေ၏။ ပထမ ထည့်ထားခဲ့သည့်အတိုင်း မျက်နှာသစ်တော် ရေတကောင်း ၌ပင် ထည့်ထားခဲ့လေ၏။ ဘုရင်မင်းလည်း ခါတိုင်းမျက်နှာသစ်ရေ သုံးနေကျ ရေတကောင်းမှ ရေကိုငှဲ့၍ ထည့်လေ၏။ ထိုအခါ ပတ္တမြားလုံးများကိုပင် တွေ့ရပြန် လေ၏။\n\nဤဒုတိယအကြိမ်၌လည်း မှူးမတတ်တို့ကို ခေါ်ယူ၍ စုံစမ်းလေ၏။ “ယမန်နေ့ညက နန်းတော်သို့ မည်သူတက်ရောက်ခဲ့လေသနည်း”ဟု မေးမြန်း လေ၏။\n\nမှူးမတ်တို့ကလည်း အမှန်အတိုင်း “သမီးတော် မယ်ကံယုံ တက်ရောက်ခဲ့ ကြောင်းပါဘုရား” ဟု သံတော်ဦးတင်ကြလေ၏။\n\nထိုအခါ ဘုရင်မင်းလည်း ယုံကြည်လာခဲ့ရလေ၏။ ထို့ကြောင့် သမီးတော်ကို ရှေ့တော်မှောက်သို့ ဝင်ရောက်စေဟု အမိန့်တော်ချမှတ်ခဲ့လေ၏။ သမီးတော် မယ်ကံယုံကို ခေါ်လေပြီး နန်းတော်သို့ ရောက်လာစေ၏။ ရောက်လေသော် ခမည်း တော်ရှေ့မှောက် အခစားဝင်ရန် ပြောကြားလေ၏။\n\nခမည်းတော်ရှေ့မှောက် မယ်ကံယုံလည်း ရောက်ရှိ၍ ရှိခိုးဦးတင်ကာ ခစား နေခဲ့လေ၏။\n\nထိုအခါ ဘုရင်မင်းက. . .\n\n“သမီးတော် မယ်ကံယုံလား၊ သမီးတော်သည် ဤကျောက်သံ ပတ္တမြားတို့ကို ထားရှိခဲ့သည်မှာ မှန်သလော”ဟု မေးမြန်းလေ၏။\n\n“ဟုတ်မှန်ပါကြောင်း”သမီးတော်လည်း လျှောက်တင်ခဲ့လေ၏။ ထိုအခါ ရှင်ဘုရင်ကလည်း\n\n“သမီးတော် ကိုယ့်ကံနှင့်ကိုယ် စားဝတ်နေကြောင်း လျှောက်တင်ခဲ့ချက်မှာ မှန်ကန်ပေသည်” ဟု အမိန့်တော်ရှိခဲ့လေ၏။\n\nထို့ကြောင့် သမီးတော်နှင့် သားမက်တော်ကို ခေါ်ယူသိမ်းဆည်းလေ၏။ အိမ်ရှေ့မင်းအဖြစ် သမက်တော်ကို ခန့်အပ်၍ သမီးတော်နှင့် ကြည်ဖြူစွာ စံစားစေလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 66,
      "category_id": 2,
      "title": "နတ်မြင်းပျံနှင့် မင်းသားငယ်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက ဘုရင်တစ်ပါးတွင် သားတော်ခုနစ်ယောက်ဖြစ်ထွန်းခဲ့သည်။ ထိုမင်းသားတို့အား ခမည်းတော် မင်းကြီးသည် နန်းတော်တွင်းရှိ ပန်းဥယျာဉ်၌ ကြည့်ရှုရန် တာဝန်ချပေးထားလေ၏။ ထိုပန်းဥယျာဉ်ကို နတ်မြင်းပျံများက လာ ရောက် စားသောက်ကြသောကြောင့် အစောင့်အနင်းထားခဲ့ရခြင်းဖြစ်လေသည်။\n\nဘုရင်ကြီးသည် နန်းတွင်း ဥယျာဉ်မှ ပန်းများကို အမြတ်တနိုးပြုလျက် ဘုရား တင်လှူပူဇော်လေသည်။ ပထမတွင် သားတော်ကြီးကို စောင့်စေရာ အိပ်ပျော်ခဲ့သ ဖြင့် ပန်းများ အစားခံသွားရလေသည်။ အလားတူ ကျန်ငါးယောက်စောင့်စဉ်လည်း အိပ်ပျော်သွားခဲ့ကြလေ၏။ ထို့ကြောင့် ခမည်းတော်အား ပန်းမဆက်သနိုင်ဘဲ ရှိလာ ခဲ့ရလေသည်။\n\nနောက်ဆုံးအလှည့်တွင် သားငယ် တာဝန်ကျရောက်ခဲ့လေ၏။ ၎င်းသည် အိပ်ပျော်မသွားစေရန် လက်သည်းကို ဓားဖြင့်အသားပါအောင်လှီးဖြတ်လေသည်။ ညနေအစောင့်ကျစဉ် ဆားရေတစ်ခွက်နှင့် နံ့သာရေတစ်ခွက် အသင့်စီစဉ်ထား လေ၏။\n\nငိုက်မျဉ်းချင်လာသော် ဆားရေခွက်တွင် လှီးထားသော လက်သည်းကို နှိုက် လေသည်။ အိပ်ချင်ပြေလာပြီး ပူစပ်လာက နံ့သာရေခွက်တွင် တစ်ဖန်နှိုက်ပြန် သည်။\n\nထိုသို့ ဂရုတစိုက် စောင့်နေစဉ် ညဉ့်သန်းခေါင်ယံအချိန်အရောက်တွင် မြင်းဖြူကြီးတစ်ကောင် ဆင်းသက်လာလေ၏။ ထိုအခါ မင်းသားက “ငါ့ပန်းခင်းမှာ မည်သူနည်း၊ ပန်းကိုမစားနှင့် မိုးလင်းအခါ ဖခမည်းတော်ကို ဆက်သရမည်” ဟု ပြောဆိုတားမြစ်လေ၏။\n\nမြင်းဖြူကြီးက “အဆွေ၊ ငါ့ထိပ်ဆံမွှေး ခုနစ်မွေးကို ယူထားရစ်ပါ၊ အဆွေ အလိုရှိက တမ်းတလိုက်လျှင် ရောက်လာပါလိမ့်မည်”ဟု ပြောလေသည်။ ထို့ကြောင့် ပန်းတစ်ပွင့် ပေးလိုက်ပြီးလျှင် လွှတ်လိုက်လေသည်။\n\nနောက်မကြာမီ မြင်းပြာ၊ မြင်းညို၊ မြင်းပြောက်သုံးကောင် ရောက်လာကြလေ ၏။ မင်းသားကလည်း မြင်းဖြူကြီးအတူ ပြောဆိုတားမြစ်လေသည်။ ထိုအခါ မြင်းသုံး ကောင်လုံးထံမှ ထိပ်ဆံမွေး ခုနစ်မွှေးစီယူထားလိုက်ရန် ပြောကြလေ၏။\n\n“အဆွေတမ်းတတိုင်း ငါတို့ရောက်ကြပါအံ့”ဟု ပြောဆိုကတိခံကြသည်။ ထို့ ကြောင့် မင်းသားလည်း ပန်းတစ်ပွင့် ကျစီပေးလိုက်လေ၏။\n\nနံနက်မိုးလင်းသောအခါ ကျန်သော ပန်းများကို ဆွတ်ခူးလေသည်။ ရသမျှ သော ပန်းများကို ခမည်းတော်အား ဆက်သခဲ့လေ၏။ ထိုအခါ မင်းကြီးလည်း သားတော်အားလုံးကို ခေါ်ယူလိုက်လေသည်။ ရောက်ကြလျှင် မင်းတို့ခြောက် ယောက် ပန်းမဆက်နိုင်ကြ၊ ငါ့သားအငယ်သာ ပန်းဆက်သနိုင်သည်” ဟု ပြောဆို ချီးမွမ်းလေ၏။ ပန်းမဆက်နိုင်ခဲ့ကြသော သားကြီးခြောက်ယောက်တို့ကို အပြစ်တင် ၏။ ထို့နောက် ရာဇဒဏ်အဖြစ် “မင်းတို့ ငါ့နန်းတော်နှင့် မထိုက်တန်ကြ” ဟုဆိုကာ နှင်ထုတ်လိုက်သည်။\n\nထိုသားတို့သည် နန်းတော်မှ ထွက်ခွာခဲ့ကြရလေ၏။ မင်းသားငယ်သည်လည်း “အစ်ကိုကြီးတို့ သွားကြလျှင် ကျွန်ုပ်လည်း သွားချေမည်”ဟုပြော၍ နောက်ကထပ် ကြပ်လိုက်ပါသွားသည်။ သို့သော် အစ်ကိုများက မပါစေလို၍ “အဘချစ်သား မလိုက်နှင့်” ဟုပြောဆို မောင်းနှင်ကြလေသည်။\n\nညီငယ်ကား မခွဲခွာလိုသဖြင့် တားဆီးမရဘဲ ထက်ကြပ်မကွာ လိုက်ပါလာ၏။ ထိုအခါ အစ်ကိုများက ကျောက်ခဲပစ်၍ တားမြစ်ကြလေသည်။ အစ်ကိုတို့နှင့်မလိုက် ပါရလေသော် တောထဲမှ ပုန်းလျှိုး၍ ပင် လိုက်ပါခဲ့လေ၏။\n\nနေပြည်တော်မှ ထွက်ခွာလာခဲ့ကြသော် တောစခန်းတစ်ခုသို့ ရောက်ရှိခဲ့ကြ သည်။ ထိုတွင် သီးပင်တစ်ပင်ကို တွေ့မြင်ရသဖြင့် ညီငယ်အားတမ်းတမိကြလေ၏။\n\n“ငါတို့ညီငယ်ပါလာလျှင် သစ်သီးစားရမည်၊ ယခုတော့ မပါလာသည်မှာ မှားလေစွ” ဟု ပြောဆိုခဲ့ကြလေ၏။ ထိုသို့ပြောဆုံသံကို ညီငယ်လည်း နောက်ကွယ်မှ ကြားသိခဲ့ရလေ၏။ ထို့ကြောင့် “အစ်ကိုကြီးတို့ ညီငယ်နောက်က လိုက်ပါလာသည်” ဟုပြော၍ သစ်ပင်ထက်သို့ တက်ရောက်ခဲ့လေသည်။ ထို့နောက် သစ်သီးများကို ဆွတ်ခူးချလေသဖြင့် အစ်ကိုတို့လည်း စားသောက်ခဲ့ကြရလေ၏။\n\nအစ်ကိုများ စားသောက်ပြီးသော် ညီငယ်ကို အပင်မှ မဆင်းသက်နိုင်စေရန် အပင်ခြေရင်း၌ ဆူးခက်များကို စုအုံကြလေ၏။ ညီငယ်ကား ဆူးခက်များကို ဖယ် ရှားကာ ဆင်းသက်နိုင်ခဲ့လေသည်။ သို့သော် ဝိုင်းအုံ၍ ကျောက်ခဲဖြင့် ပစ်ကာတား ဆီးခဲ့ကြသောကြောင့် နောက်ထပ်မလိုက်ပါနိုင်ဘဲ ကျန်ရစ်ခဲ့လေ၏။ နေဝင်ကာနီး လျှင်း နီးစပ်ရာ ရွာတစ်ရွာသို့ဝင်၍ အဘွားအို တစ်ဦးအိမ်တွင် တည်းခိုနေထိုင်ခဲ့ လေသည်။\n\nအစ်ကိုမင်းသားတို့သည် တိုင်းပြည်တစ်ပြည်သို့ ရောက်သွားခဲ့ကြလေ၏။ ထိုတိုင်းပြည်၌ ဘုရင်မင်း၏ သမီးတော်အတွက် ကြင်ယာလောင်းလျာကို ရွေးချယ် လျက်ရှိ၏၊ သမီးတော်ကို တစ်ပင်တိုင် နန်းတွင်နေစေလျက် မြင်းပြိုင်ပွဲ ကျင်းပ စေခဲ့လေသည်။ မင်းသားငယ်လည်း အစ်ကိုများကို လိုက်ရှာရင်း ထိုတိုင်းပြည်သို့ရောက်သွားလေ၏။ထိုတွင် အစ်ကိုတို့နှင့်တွေ့ ဆုံကာ အတူတကွ နေခဲ့ကြလေ သည်။ အစ်ကိုများသည် မြင်းပြိုင်ပွဲကို သွားရောက်၍ ကြည့်ရှုကြလေသည်။ ညီငယ် ကိုကား ကြည့်ခွင့်မပြုဘဲ ထားလေ၏။ ညီငယ်လည်း တစ်နေ့လိုက်ရနိုးနှင့် စောင့် စားမျှော်လင့်လျက်သာ နေလာခဲ့လေ၏။\n\nတစ်နေ့လည်း မလိုက်ပါရသောအခါ အစ်ကိုတို့မရှိစဉ် ရေကန်တစ်ခုသို့ ရောက်သွားလာ၏။ ထိုတွင် နတ်မြင်းပျံကို တမ်းတ၍ ခေါ်လေလျှင် မြင်းဖြူကြီး လည်း ရောက်လာလေ၏။ ထိုမြင်းကိုစီးပြီးနောက် ပြိုင်ပွဲဝင်၍ ပြိုင်ဆိုင်ခဲ့လေသည်။ အစ်ကိုတို့ကား “ငါ့ညီနှင့်တူလေစွ” ဟု ပြောဆိုနေကြသည်။\n\nထိုမြင်းဖြူကြီးသည် တခြားမြင်းများထက် လျင်လျားလေ၏။ သူများတစ် ခေါက်တွင် ငါးခေါက်,ခြောက်ခေါက်လောက်ပြေးနိုင်၏။ ထိုအခါ မြင်းဖြူကြီးကို ဖမ်းကြရန် ပြုလုပ်ခဲ့ကြရလေ၏။ ထို့ကြောင့် ထွက်ပြေးလွတ်မြောက်ကာ အိမ်သို့ ရောက်လာခဲ့လေ၏။ အစ်ကိုတို့နှင့် တွေ့လျှင် “ဘယ်မြင်းနိုင်သနည်း”ဟုမေး၏။ “ညီငယ် မင်းနှင့်ရုပ်ချွတ်စွပ်တူတဲ့ မြင်းဖြူကို စီး၍ပြိုင်ပွဲဝင်သောသူ နိုင်ချေသည်” ဟုပြန်ပြောလေသည်။\n\nနောက်တစ်နေ့တွင်လည်း ပြိုင်ရန် တမ်းတလေ၏။ ထို့ကြောင့် မြင်းပြာ,မြင်း ညိုမြင်းပြောက်များ အသီးသီးရောက်လာခဲ့ကြ၏၊ ထိုမြင်းတို့ကို တစ်လှည့်စီ စီးပြီး လျှင် ပြိုင်ပွဲဝင်လေသည်။ ပြိုင်တိုင်း ပြိုင်တိုင်း အနိုင်ချည်းရရှိခဲ့၏။ နောက်ဆုံးနေ့ တွင် အစ်ကိုတို့ထံ ပွဲကြည့်လိုက်ပါရန် တောင်းပန်ဟန်ပြုလေ၏။ လိုက်ခွင့်မရသော် ရေအိုးခွက်တစ်လုံးနှင့် လုံချည်တစ်ထည်ကိုယူ၍ ခွေးတစ်ကောင်ကို ခေါ်ဆောင် လျက် ထွက်ခွာသွားလေသည်။\n\nမင်းသားငယ်သည် လိုက်ပါသွားသော ခွေးကို သတ်၍ လုံချည်တွင် သွေးကို သုတ်လိမ်းလေသည်။ ထို့နောက် မြင်းဖြူကြီးကို တမ်းတခေါ်လျက် “အဆွေမြင်းဖြူ၊ ယနေ့အဖမ်းခံရလျှင် ခံရပါစေ ပြိုင်ပွဲဝင်ရန် သွားကြကုန်စို့” ဟုပြောလေ၏။ မြင်းဖြူကြီးလည်း မင်းသားငယ် အလိုကျ လိုက်ပါ၍ ပြိုင်ပွဲဝင်ရောက်ခဲ့လေသည်။\n\nထိုနေ့တွင်လည်း မင်းသားငယ်စီးသော မြင်းပင်လျှင် အနိုင်ရရှိလေသည်။ ထိုအခါ ဘုရင်မင်းက “ဖမ်းဟေ့၊ ဖမ်းဟေ့”ဟု အမိန့်ပေးလေ၏။ ဘုရင့်အမိန့်အ တိုင်း မရှောင်လွှဲဘဲ အဖမ်းခံခဲ့လေ၏။ မင်းကြီးသည် ထိုမင်းသားငယ်နှင့်ပင် သမီး တော်ကို ထိမ်းမြား၍ နန်းကိုအပ်နှံလိုက်သည်။ မင်းသားငယ် ထီးနန်းလွှဲအပ်ခံရ သောအခါ ၎င်းနှင့်အစ်ကိုတို့ တည်းခိုနေလာခဲ့ကြသော အိမ်ရှင်တို့အား ကျေးဇူးတုံ့ ပြန်လေ၏။ အစ်ကိုတို့ကိုလည်း ရာထူး ဌာနန္တရပေးလျက် ချီးမြှောက်ထားခဲ့လေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 67,
      "category_id": 2,
      "title": "သေမင်းပုံပြင်",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးတုန်းက တိုင်းပြည်တစ်ပြည်မှာ အလွန်ဆင်းရဲနွမ်းပါးလှတဲ့ လူတစ်ယောက်ဟာ ဆင်းရဲဒုက္ခကိုမခံနိုင်တာနဲ့ လူလောကကြီးကို ငြီးငွေ့ပြီး သေချင်တယ်လို့ သေမင်းကို လိုက်ရှာနေတယ်။ လူတွေ့တိုင်း သေမင်းဘယ်မှာရှိသလဲ မေးနေတော့တယ်။ အမေးခံရသူတွေကလည်း သူ့ကို အရူးတစ်ယောက်လို့ ယူဆကြပြီး ဘာမှ မပြောကြဘဲ ရှောင်ဖယ်သွားကြတယ်။\nဒီလို လူအများက သူ့ကို ရှောင်ဖယ်သွားကြတာဟာ သူအလွန် ဆင်းရဲနွမ်းပါးလို့ အဖက်မတန် လူရာမသွင်းလိုတဲ့ သဘော လုပ်ကြတာပဲ လို့ အောက်မေ့ပြီး လူတွေနဲ့ ရောရော နှောနှော မနေချင်တော့ဘဲ စိတ်အပျက်ကြီး ပျက်ပြီး ရွာကပါထွက်လာခဲ့တယ်။ လူသူကင်းမဲ့တဲ့ နေရာဒေသတွေကို လျှောက်ပြီး သွားလာရာက ပင်လယ်ကမ်းခြေတစ်ခုကို ရောက်လာတယ်။ ဒီပင်လယ်ကမ်းခြေမှာ သေမင်းတော့ ရှိတန်ကောင်းရဲ့ဆိုပြီး သေမင်းကိုတွေ့အောင် လိုက်ရှာနေတော့တယ်။\nတစ်နေ့တော့ (ဝါကြီး) အဖိုးအိုကြီးတစ်ယောက်ဟာ (တောင်မွှီး) တောင်ဝှေး တစ်ချောင်းကို ထောက်ပြီး သူ့ဆီလျှောက်လာတာကို တွေ့ရတယ်။ အနားရောက်တော့ (သငယ် ဇားကိုလားရောင်)\n“ လူကလေး ဘယ်ကိုသွားမလို့လဲ ” လို့အဖိုးအိုကမေးလို့ “ဆင်းရဲဒုက္ခရောက်လွန်းလို့ လောက\nကြီးမှာ မနေချင်တာနဲ့ သေမင်းကို လိုက်ရှာနေတယ်” လို့ ပြန်ပြောလိုက်တယ်။\nအဖိုးအိုဟာ လူငယ်ရဲ့စကားကိုကြားတော့ ဟက်ဟက်ပက်ပက် ရယ်လိုက်ပြီး “ လူကလေး မင်းဟာ အတော်ရူးတဲ့သူငယ်ပဲ ” လို့ပြောလိုက်တယ်။ ဒီစကားကို ကြားတော့ လူငယ်ဟာ စိတ်ပျက်ပြီး လှည့်ထွက်သွားတယ်။ အဖိုးအိုက သူငယ်လက်ကို လှမ်းဆွဲ လိုက်ပြီး “ နေပါဦးကွယ် သွားတော့မလို့လား၊ မင်းတွေ့ချင်နေတဲ့ သေမင်းက ငါပဲကွ ” လို့ပြောတယ်။\n“ ဒီလိုဆိုရင် အရှင်သေမင်း ကျွန်တော့ကိုကြည့်ပြီး ဘာ့ကြောင့် ရယ်နေတာလဲ၊ ကျွန်တော့ ကိုသတ်ပါတော့လား၊ ကျွန်တော်သေချင်နေတာ ကြာလှပါပြီ၊ ” လို့ ပြန်ပြောလိုက်ပါတယ်။\nသေမင်းလည်း လူငယ်ကိုကြည့်ပြီး ဟက်ဟက်ပက်ပက်ရယ်လိုက်ပြန်ပြီး “ လူကလေး…မင်းဟာ အခုသေချင်နေပေမယ့် သေနေ့မရောက်သေးလို့ မသေနိုင်သေးဘူးကွယ့်၊ သေနေ့ရောက်ရင် မင်းမသေချင်သေးလို့ ပုန်းနေပေမယ့် မလွတ်နိုင်ဘူးကွယ့်၊ သေရမှာ မုချပဲ ” လို့သေမင်းက ပြောလိုက်တယ်။\n“ ဒီလိုဆိုကျွန်တော် ဘယ်နေ့လောက်မှာ သေနေ့ကို ရောက်ပြီး သေရမှာလဲ၊ အမိန့်ရှိပါ အရှင်သေမင်း ” လို့ မေးပြန်တယ်။ သေမင်းက မင်းဒီနေရာကထွက်သွားပြီး ၇ ရက်စေ့တဲ့နေ့မှာ သူဋ္ဌေးဖြစ်လိမ့်ဦးမယ်၊ သူဋ္ဌေးဖြစ်လို့ ဆယ် နှစ်ပြည့်တဲ့နေ့မှာ မင်းမုချသေရမယ် ” လို့ ပြောပြီးနောက် သေမင်းက လေးတစ်စင်းနဲ့ မြှားစူး ဆယ်ချောင်း ပေးလိုက်တယ်။ ဒီလေးနဲ့မြှားစူးကို မင်းအလိုရှိသလို အသုံးပြုနိုင်တယ် ” လို့ ပြောပြီး ပျောက်သွားတယ်။\nလူကလေးဟာ အဖိုးအိုပေးလိုက်တဲ့ လေးတစ်စင်းနဲ့ မြှားစူးတွေကို ယူပြီး ထွက်လာခဲ့တာ လမ်းခရီးမှာ ထမင်းမစားရတာ ၂ ရက်ရှိပြီး ဆာကလည်း ဆာလှတာနဲ့ အနီးအနားမှာ လိုက်ကြည့်တဲ့အခါ ငှက်တစ်ကောင်ကိုမြင်လို့ လေးနဲ့ ပစ်ချလိုက်တယ်။ ငှက်ဟာ ရိုးရိုးငှက်မဟုတ်ဘဲ ရွှေငှက် ဖြစ်နေတာကို တွေ့ရတယ်။\nလူကလေးဟာ ဝမ်းသာအားရနဲ့ ရွှေငှက်ကို ပိုက်ပြီးထွက်လာခဲ့တယ်။ မကြာခင်မှာ မြို့တစ်မြို့ ကိုရောက်လာတယ်။ ဒီမြို့ကလေးမှာ နေရာကောင်းကောင်းတစ်ခုကို သူရလာတဲ့ ရွှေငှက်နဲ့လဲယူပြီးနောက် ဒီနေရာမှာပဲ သူအလိုရှိတဲ့ အိမ်တစ်ဆောင်၊ ရွှေ ငွေ အပြည့်နဲ့ ခုချက်ခြင်းရောက်စေလို့ အမိန့်ပေးပြီး မြှားတစ်ချောင်းကို လေးနဲ့ ပစ်လိုက်တဲ့အခါ ချက်ချင်း အိမ်တစ်ဆောင် ရွှေ ငွေ ပစ္စည်း အပြည့်အစုံနဲ့ ဖြစ်လာပြီး သူလည်းချက်ချင်း သူဋ္ဌေးဖြစ်သွားတယ်။\nကြီးကျယ်ခမ်းနားတဲ့ စည်းစိမ်ချမ်းသာ အခြွေယံသင်းပင်းများနှင့် ပျော်နေလိုက်တာ အချိန်တွေ ကုန်မှန်းမသိ ကုန်သွားတာလည်း သူမသိလိုက်၊ အဖိုးအိုပြောခဲ့တဲ့စကားများကိုလဲ လုံးလုံးသတိမယတော့ဘဲ အပျော်အပါး စည်းစိမ် ခံစားမှုများနဲ့သာ အချိန်ကုန်နေတော့တယ်။\nဒီလိုနဲ့ ကိုးနှစ် ခုနှစ်လ ပိုင်းရောက်လာတော့ တစ်နေ့မှာ သူအိပ်ပျော်နေတုန်း သူဋ္ဌေးဘဝကို မရောက်ခင်က သေမင်းနဲ့ တွေ့ခဲ့ရတဲ့ အကြောင်းတွေကို ပြန်ပြီး အိပ်မက်မက်လာလို့ သူလည်း ကြောက်ကြောက် လန့်လန့်နဲ့ အိပ်ယာက နိုးလာပြီး “အခုမင်းသေချင်ပေမယ့် မသေသေးဘူးကွယ့်၊ မင်း ဒီကထွက်သွားရင် သူဋ္ဌေးဖြစ်ရလိမ့်ဦးမယ်၊ သူဋ္ဌေးဘဝနဲ့ ဆယ်နှစ်စေ့တဲ့နေ့မှာ မင်းသေရလိမ့်မယ်။” လို့ သေမင်းက ပြောပြသွားတာကို ခုမှ ပြန်ပြီး သတိရလာတယ်။ ဒီတော့ သူဋ္ဌေးစည်းစိမ် ကို ခံယူခဲ့တဲ့ နေ့ရက်တွေကို ပြန်ပြီး စဉ်းစားကြည့်တော့ ဆယ်နှစ်ပြည့်ဖို့ နောက် သုံးလ ပဲ လိုတော့တာကို တွေ့ရတယ်။ ဒါကြောင့် ဒီသုံးလပြည့်ရင် သူတကယ်သေရတော့မှာပဲ ဆိုပြီး သိပ်ကြောက်ရွံ့ စိုးရိမ်နေမိတယ်။ ဒါနဲ့ မနက်မိုးလင်းတော့ တပည့်တွေကို ခေါ်၊ သူ့အတွက် ရေလုံတဲ့ သေတ္တာ တစ်လုံး ကိုအမြန်လုပ်စေပြီး ဒီသေတ္တာထဲမှာ မပုပ် မသိုးတဲ့ အစား အစာများသုံးလ အတွက် အလုံအလောက် ပြည့်စုံအောင် အထည့်ခိုင်းလိုက်ပြီး သေတ္တာကို ပင်လယ်ကမ်းခြေရှိရာကို ယူဆောင်သွားတယ်။\nပင်လယ်ကမ်းခြေရောက်တော့ တပည့်တွေကို “ ငါ ဒီသေတ္တာထဲ ဝင်ရင် မင်းတို့ အပြင်ကနေ သေတ္တာကို လုံအောင်ပိတ်ပြီး အလွန်နက်တဲ့ ပင်လယ်ရေအောက်ထဲ ချထားလိုက်ပါ။ ဒီနောက် ကမ်းပေါ် ကနေပြီး သေတ္တာကို အလွယ်တကူနဲ့ ဆွဲတင်လို့ မရအောင်လည်း ကြိုးရှည်ရှည် ကောင်းကောင်းတစ်ပင် သေတ္တာကို ချည်ထားရမယ်။ ဒီကနေ့က စပြီး နောက်သုံးလကျော်လွန်ရင် မင်းတို့ ဒီသေတ္တာကို ကမ်းပေါ်ရောက်အောင် ဆွဲတင်ရမယ်။ ” လို့ ယုံကြည်ရတဲ့ တပည့်တွေကို အကြိမ်ကြိမ် မှာထားပြီး သူလည်း သေတ္တာထဲကို ဝင်သွားတော့တယ်။\nတပည့်တွေကလည်း သူမှာတဲ့အတိုင်း သေတ္တာကို ပိတ်လိုက်ကြ ပြီး ကြိုးရှည်ရှည် တစ်ပင်နဲ့ သေတ္တာကို ချည်နှောင်လိုက်ကြတယ်။ ဒီနောက် အလွန်နက်တဲ့ ပင်လယ်ရေအောက်ထဲ သေတ္တာကြီးကို ချထားလိုက်ကြတယ်။ ကြိုးစကိုတော့ ကမ်းစပ်ပေါ်ရှိ သစ်ပင်တစ်ပင်မှာ ချည်နှောင်ထားလိုက်ကြတယ်။\nသေမင်းလည်း လူ့ပြည်လူ့ရွာ က သေမယ့်သူများရဲ့ စာရင်းကို ကြည့်တဲ့အခါ သူဋ္ဌေးလေးအလှည့် ရောက်နေတာကို တွေ့ရတယ်။ သေမင်းက ( သြော်…ဒေသူငယ်အလှည့် ရောက်နိန်ယာဂေါ၊ ငါနဲ့ တွိကပ် ရခန်း သိမ်းမလား လေ ) “ သြော်….ဒီသူငယ်အလှည့် ရောက်နေတာကိုး၊ ငါနဲ့ ဒီတစ်ချီ တွေ့ကြသေးတာပေါ့ ” လို့ သေမင်းက ကြိမ်းဝါးပြီး သူဋ္ဌေးလေးကို ရှာဖို့ လူ့ပြည် လူ့ရွာ ကိုထွက်လာခဲ့တယ်။\nသေမင်းဟာ တစ်မြို့ပြီး တစ်မြို့မှာ တစ်အိမ်းပြီး တစ်အိမ် လျှောက်ရှာတာ သူဋ္ဌေးကို မတွေ့ဘူး။ ဒါနဲ့ မြို့ကလေးတွေ တစ်မြို့ပြီး တစ်မြို့ တစ်အိမ်ပြီး တစ်အိမ် ရှာပြန်တယ်။ ဒါလည်းမတွေ့ဘူ။ သေမင်းလည်း အတော်စိတ်ပျက်သွားပြီး သေမည့်သူများစာရင်းကို ပြန်ကြည့်တဲ့အခါ သေမယ့်သူများစာရင်းမှာ သူဋ္ဌေးလေး အတိအကျပါနေတာ ကိုတွေ့ရပြန်တယ်။\nဒါနဲ့ တောရွာ တစ်ရွာပြီး တစ်ရွာ လှည့်ပြီး တစ်အိမ်ပြီး တစ်အိမ် အနှံ့ အပြားလိုက်ရှာပြန်တယ်။ ဒါပေမယ့် မတွေ့ဘူး။ သေမင်းအခက်တွေ့နေပြီ။ ဒါကြောင့် တော တောင် မြိုင်ယံ အရပ်ရပ်ကို မောကြီး ပမ်းကြီး နဲ့ မနားမနေ လိုက်ရှာနေရတော့တယ်။ သူဋ္ဌေးကလေး သေရမယ်ဆိုတဲ့ရက်က နီးလာပြီး ၂ ရက်ထဲသာ လိုတော့တယ်။ သေမင်းကတော့ မလျှော့ဘူး။ ကြိုးစားပမ်းစား ရှာနေတာပဲ။ ဒါပေမယ့် ဘယ်မှာမှ ရှာမတွေ့ဘူး။\nသေမင်းလည်း စိတ်အပျက်ကြီးပျက်ပြီး လက်မှိုင်ချရမလို ဖြစ်နေတော့တယ်။ ဒီလိုနဲ့ မောမော ပမ်းပမ်း လျှောက်လာလိုက်တာ ပင်လယ်ကမ်းခြေတစ်ခုကို ရောက်လာတယ်။ ဒါနဲ့ အမောအပမ်း ဖြေဦးမယ်၊ ခြေလက်ဆေးဦးမယ် ဆိုပြီး ကမ်းစပ်ကို ဆင်းသွားတဲ့အခါ ကြိုးတန်းတစ်ခုကို ခြေထောက်နဲ့ တိုက်မိပြီး လဲကျသွားတယ်။\nသေမင်းလဲ စိတ်ဆိုးဆိုးနဲ့ကြိုးကိုဆွဲလိုက်တဲ့အခါ ကြိုးကအတော်ရှည်လို့ ဖြေးဖြေးချင်း ဆွဲတင်နေရတယ်။ မကြာခင် ကြိုးဆုံးသွားပြီး သေတ္တာကြီးတစ်လုံး ပေါ်လာတယ်။ သေမင်းလဲ ထူးဆန်းတဲ့ သေတ္တာကြီးကို အံ့သြ ငေးမော ကြည့်နေမိပြီး သေတ္တာကြီးကို ဖွင့်ကြည့်လိုက်တဲ့အခါ သူဋ္ဌေးလေးကို သေတ္တာ ထဲမှာတွေ့ရတော့တယ်။\nသေမင်းက ဒေါသထွက်ထွက်နဲ့ “ ဟေ့ကောင် … မင်းက ဒီလိုပုန်းနေလို့ လွတ်မတဲ့လား။ ငါလိုက်ရှာရတာ ဖတ်ဖတ် ကိုမောလို့၊ လိုက်ခဲ့စမ်း။” လို့ အမိန့်ပေးလိုက်တဲ့အခါ သူဋ္ဌေးလေးဟာ ကြောက်ကြောက် လန့်လန့်နဲ့ သေတ္တာထဲက ထွက်လာပြီး သေမင်းကို တောင်းပန်ဝန်ချလိုက်တယ်။ နောက်ပြီး “ အရှင်သေမင်း ကျွန်တော်မျိုးကို ချမ်းသာပေးပါ။ ကျွန်တော်ရဲ့ စည်းစိမ်တစ်ဝက် ခွဲပေးပါ့မယ် ” လို့ ပြောလိုက်တယ်။သေမင်းက “ ငါ တစ်ခါက ပြောပြီးပြီ မဟုတ်လား။ ချက်ချင်းသေချင်တယ် ဆိုပေမယ့် သေနေ့ မစေ့သေးရင် မသေနိုင်သေးဘူး။ သေနေ့ စေ့ရင်တော့ မသေချင်ပါဘူးလို့ တောင်းပန်ပြီး ပြောလို့မရဘူး။ နောက်နောက် က ပြုခဲ့တဲ့ ကံ ~ ကံရဲ့ အကျုးိအတိုင်း ဖြစ်ရမှာပဲ ” လို့ပြောလိုက်တယ်။\nသူဋ္ဌေးကလေးက အမျိုးမျိုးတောင်းပန်ပေမယ့် မရ၊ သေမင်းဟာ ဘယ်သူ့ကိုမှ အချိန်ပို မပေးတဲ့ နည်းတူ တစ်ချိန်က ချက်ချင်းသေချင်လှပြီး အခု မသေချင်တော့တဲ့ သူဋ္ဌေးကလေး ကိုလည်း ချမ်းသာမပေးတော့ဘူး။\n\nဥပဒေသ။ ။ လောကမှာ သေခြင်းတရားကို ပုန်းရှောင်ထွက်ပြေးလို့ မလွတ်နိုင်။ တစ်နေ့ သေရမှာ မလွဲဧကန်ဖြစ်တယ်။\n\nလူထုဦးလှ ၏ တိုင်းရင်းသားပုံပြင်များ စာအုပ်မှကူးယူဖော်ပြသည်\n",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 68,
      "category_id": 2,
      "title": "တစ်ထောင်စီတန်သော စကားသုံးခွန်း",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက ဂဏအမည်ရှိသော လူငယ်တစ်ယောက် ရှိလေသည်။ ၎င်းသည် တက္ကသိုလ်ပြည် ဒိသာပါမောက္ခဆရာကြီးထံ၌ ပညာသင်ယူခဲ့လေသည်။ ဆရာကြီး က တပည့်ဖြစ်သူ ဂဏကို စကားကြီးသုံးခွန်းကိုသာ သင်ပေးလေသည်။ ထိုစကား သုံးခွန်းကား. . .\n\n(၁) အဆိုးကို အကောင်းလုပ်၍ မရ။\n\n(၂) အကောင်းကို အဆိုးလုပ်၍ မရ။\n\n(၃) ဟုတ်သည် မှန်သည်၊ နင့်အကြံ-ငါသိသည် ဟူ၍ ဖြစ်လေ၏။\n\nထိုစကား သုံးခွန်းမှာ တစ်ခွန်းလျှင် အသပြာတစ်ထောင်စီ တန်ဖိုးရှိလေ သည်။ ထို့ကြောင့် အသပြာတစ်ထောင်စီဖြင့် ရောင်းစား၍ အသက်မွေးလေလော့ ဟု ပြောဆိုမှာကြားလိုက်လေ၏။\n\nဂဏသည် ဆရာကြီးထံမှ ဖယ်ခွာလျက် မြို့တစ်မြို့အနီးတွင်နေထိုင်ခဲ့လေ ၏။ ဆရာမှာထားသည့်အတိုင်း ထိုစကားသုံးခွန်းကို လှည့်လည်ရောင်းချမှု ပြုခဲ့လေ ၏။ “စကားပါသည်၊ စကားရောင်းသည်”ဟု ဟစ်အော်ကြော်ငြာလေသော် ပြည့်ရှင် မင်းက နန်းရင်ပြင်မှ ကြားသိလေ၏။ ထို့ကြောင့် မှူးမတ်တို့အားခေါ်စေပြီး ရှေ့ တော်သို့ ဝင်ခွင့်ပြုလေ၏။\n\nဘုရင်မင်းက “စကားရောင်းသည်ဆိုရာ မည်မျှတန်ဖိုးရှိသည်၊ မည်မျှပေး ရမည်၊ စကားက မည်မျှဖြစ်သည်”ကို မေးမြန်းလေ၏။\n\nဂဏလည်း “စကားသုံးခွန်းရောင်းရန် ပါရှိပါသည်။ အသပြာတစ်ထောင်စီ ပေးဝယ်ရပါမည်”ဟု လျှောက်တင်လေ၏။ ထိုအခါ ဘုရင်မင်းက တန်ဖိုးရှိသော စကားဖြစ်၍ အကျိုးလည်းဖြစ်ထွန်းစရာရှိမည်ဟု ယုံကြည်ကာ အသပြာသုံးထောင် ပေး၍ ဝယ်ယူခဲ့လေ၏။\n\nဘုရင်မင်းသည် ထိုစကားတို့ကို စမ်းသပ်ကြည့်ချင်ရာကား ပထမစကားတစ် ခွန်းကို ဟုတ်နိုင် မဟုတ်နိုင် ဦစွာစီစဉ်လေ၏။ ထို့ကြောင့် ဘုရင်မင်း၏ သမီးတော် နှင့် သူခိုးဓားပြတစ်ယောက်ကို လက်ထပ်ပေးစားလိုက်လေ၏။ ထို့ပြင် နန်းတော်၌ ကောင်းစွာထားလျက် ဝတ်စားတန်ဆာ ကောင်းစွာ ပေးထားလေသည်။\n\nဘုရင်မင်း၏ သားမက်တော်သည် ပင်ကိုယ်ရင်း စိတ်ဓာတ်ကို မဖျောက်နိုင်ရာကား မကြာခင် ခိုးလိုမှု၊ ဓားပြတိုက်လိုမှု ဆန္ဒဖြစ်လာခဲ့လေ၏။\n\nအရှင်စက္ကိန္ဒ\n\nတစ်နေ့သ၌ မယားမသိစဉ် နန်းတော်မှ တိတ်တဆိတ်ထွက်ခွာလျက် ဓားပြ တိုက်မှုပြုခဲ့လေသည်။ ထိုအခါ ပြည်သူတို့က လက်ရဖမ်းဆီးလေ သဖြင့် ဘုရင်မင်း ထံ အပ်နှံခဲ့ကြလေ၏။ ဘုရင်မင်းလည်း အမျက်တော်မရှိဘဲ “အဆိုးကို အကောင်း လုပ်၍မရဟူသောစကားသည် မှန်ကန်ပေသည်”ဟု သတ်မှတ်ယုံကြည်ခဲ့လေသည်။ ထိုနောက် ဒုတိယစကားခွန်းကို ဟုတ်မှန်အံ့လောဟု စုံစမ်းမှုပြုလေသည်။ ဘုရင်မင်း၏သားတော်နှင့် ဘိန်းစားသမီးတစ်ယောက်ကို လက်ထက်ပေးစားစေ၏။ ထိုအခါ ယောက္ခမဖြစ်သူ ဘိန်းစားက မိမိအတူ ဘိန်းစားဖြစ်စေရန် သမက်အား ဆွဲဆောင်ဖြားယောင်းလာခဲ့လေ၏။ သမက်တော်မှာ ဘိန်းမစား အရက်မသောက် တတ်ရာကား ယောက္ခမအလိုသို့ မလိုက်ပါဘဲ ရှိလေသဖြင့် ခြိမ်းခြောက်မောင်းမဲ လျက် အတင်းအဓမ္မသိမ်းသွင်းပြန်လေ၏။ ထို့ကြောင့် သမက်တော်လည်း ရုန်း\n\nကန်ထွက်ပြေးကာ ရသေ့ရဟန်းပြုသွားခဲ့လေ၏။ မှူးမတ်တို့က“သားတော်သည် ဘိန်းစားမဖြစ်လိုပါ၍ ယောက္ခမအကျင့်ကို ိ မလိုက်နိုင်သဖြင့် ထွက်ပြေးသွားပါလေပြီ”ဟု ဘုရင်အား တင်လျှောက်ခဲ့ကြလေ၏။ ထိုအခါ ဘုရင်မင်းက “အကောင်းကို အဆိုးလုပ်မရဆိုသည်မှာ မှန်ကန်လှ ပေသည်”ဟု ယုံကြည်ခဲ့ရလေ၏။\n\nထို့နောက် တတိယစကားခွန်းကို စုံစမ်းရန် စိတ်ဖြစ်လာခဲ့လေ၏။ ထိုအချိန် တွင် ဘုရင်မင်း၏ မိဖုရားနှင့် ဆတ္တာတည်(လက်သာ-ခေါင်းရိတ်သူ)သည် ချစ် ကြိုက်မှုဖြစ်နေလေ၏။ တစ်နေ့သ၌ ဘုရင်မင်း၏ ဦးခေါင်းတွင် အနာပေါက်ခဲ့လေ ၏။ ထိုအခါ မိဖုရားက အကြံအစည်ဖြင့် ဘုရင်အား“ဆံပင်ကို ရိတ်၍ ဆေးတင်မှ အနာသက်သာပျောက်ကင်းပါမည်”ဟု လျှောက်တင်ခဲ့လေ၏။\n\nဆတ္တာသည်ကိုလည်း “ယနေ့ ဘုရင်ကို ဆံပင်ရိတ်ရန်ရှိသည်။ သင်နှင့်ငါ ပေါင်းသင်းနိုင်ရန် ရှင်ဘုရင်လည်ပင်းကို ဖြတ်လှီးစီရင်ပါလော့”ဟု စကားထည့် သွင်းပေးထားခဲ့လေ၏။ ရှင်ဘုရင်သည် နံနက်ပွဲတော်စာ စားသုံးပြီးလျှင် ဆံပင်ရိတ် ရန် ဆတ္တာသည်ကို ခေါ်စေလေ၏။ ဆတ္တာသည် ရောက်လေသော် အဆောင်တော် သို့ သွင်းလေ၏။ ထို့နောက် ဦးတော်ကို ညွတ်လျက် ဆံပင်ရိတ်ခံလေ၏။ ဆတ္တာ သည်သည် ဘုရင်အား အရိုအသေပြုဟန်ဆောင်လျက် ဆံပင်ရိတ်ရန် စီစဉ်လေ၏။ မိဖုရားက အကြံပေးထားသည်ကိုလည်း သတိရလျက်ရှိနေလေ၏။ ထို့ကြောင့် အခွင့် အခါသင့်ပြီဟု ယုံကြည်လျက် ဘုရင့်လည်ပင်းကို ဖြတ်လှီးရန် တွေးတောမှုပြုနေ ၏။ ထိုအခိုက်မှာပင် ဘုရင်မင်းသည် နှုတ်က အမှတ်တမဲ့ ရွတ်ဆိုမိလေ၏။“ဟုတ် သည်၊ မှန်သည်၊ နင့်အကြံ-ငါသိသည်”ဟူ၍ ရွတ်ဆိုလေသည်။\n\nထိုအခါ ဆတ္တာသည်မှာ \"ငါ့အကြံကို ရှင်ဘုရင်သိရှိသွားပေပြီ”ဟု မှတ်ထင် သွားခဲ့လေ၏။ ထို့နောက် ကြောက်ရွံ့ခြင်းကြီးစွာဖြင့် “အရှင်မင်းကြီး သည်းခံတော် မူပါ၊ ကျွန်တော်မျိုးအကြံအစည်မဟုတ်ရိုး အမှန်ပါ၊ အရှင်မင်း၏မိဖုရား ရှင်ဘုရင် မ၏ အကြံအစည်သာဖြစ်ပါသည်။ ရှင်ဘုရင်မသည် အရှင့်ကိုထား၍ ကျွန်တော်မျိုး ကို လိုလားနေပါသည်။ ထို့ကြောင့် ဘုရင်မက ကျွန်တော်မျိုးနှင့် အတူတူနေနိုင်ရန် ဆိုကာ အရှင်မင်းကြီးကို ကြံစည်စေခဲ့ပါသည်။ အရှင်မင်းကြီးကို ခေါင်းရိတ်စဉ် ကာလ လည်ပင်းကို ဖြတ်လှီးလိုက်ရန် အကြံပေးခြင်းဖြစ်ပါသည်။ မိဖုရား၏ ကြံစည်ခြင်းသာလျှင် ဧကန်ဖြစ်ပါကြောင်း\"တင်လျှောက်လေသည်။\n\nထိုစကားကို ကြားရလေသော် ရှင်ဘုရင်လည်း “တကယ် အဖိုးတန်ပေသည်၊ “ဟုတ်သည်၊ မှန်သည်၊ မင်းအကြံ ငါသိသည်'ဟူသောစကားသည် ယခုငါဘုရင်အ သက်ကိုပင် ကယ်တင်နိုင်ပေသည်။ စကားရောင်းသူပြောသည့်အတိုင်း တကယ်ပင် ဟုတ်မှန်ကြောင်းကို ကိုယ်တိုင်သိရပေပြီ”ဟု ယုံကြည်လာခဲ့ရလေ၏။ ထိုအခါမှစ၍ ဘုရင်ကြီးသည် ထိုစကားသုံးခွန်းကို တလေးတစား ပြုလာခဲ့သည်။ အသပြာ တစ်ထောင်စီပေး၍ ဝယ်ယူထားလိုက်ရခြင်းအတွက် ကျေနပ်နှစ်သိမ့်ခဲ့ရလေ၏။ ဘုရင်ကို သေကြောင်းကြံစီသော မိဖုရားကိုကား နန်းတော်မှ နှင်ထုတ်လိုက်လေ၏။ ဆတ္တာသည်ကိုမူ စစ်သည်တော်ရာထူးသို့ ပေးအပ်ခန့်ထားခဲ့လေ၏။ စကားကုန် သည် စကားရောင်းလာသူ ဂဏကိုလည်း ကျေးဇူးဆပ်လေ၏။ အိမ်ရှေ့မင်းရာထူး ကို ချီးမြှင့်၍ နန်းတော်၌ ခေါ်ယူထားရှိလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 69,
      "category_id": 2,
      "title": "ကြက်မငယ်နှင့် ကြောင်ကလေး",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "တစ်နေ့သ၌ ကြက်မငယ်တစ်ကောင်သည် ရေခပ်ရန်လာခဲ့လေ၏။ ရေကန် အနီးရောက်လျှင် ကြောင်ငယ်တစ်ကောင်နှင့် တွေ့ဆုံကြလေ၏။ ထိုအခါ ကြောင်ငယ်က “မိတ်ဆွေ ကြက်မငယ်၊ ဘယ်ကိုသွားသနည်း”ဟု\n\nမေးလေ၏။ ကြက်မငယ်လည်း “ရေခပ်လာသည်”ဟု ပြန်ပြောလေသည်။ ကြောင်ငယ်က တဖန် “အဆွေနှင့်ငါမိတ်ဆွေဖွဲ့လိုသည်။ ထိုကြောင့် ညနေ\n\nတွင် အဆွေထံ ငါအလည်အပတ် လာပါမည်”ဟု ဆိုလေ၏။ ထိုအခါ ကြက်မငယ်လည်း “အဲ. . အဲ. . . လာပါလော့”ဟု ပြန်ပြောလေ၏။ ကြက်မငယ်စကားကို သိရလျှင် ကြောင်ငယ်က “အဆွေဘယ်မှာ အိပ်သ နည်း”ဟု မေးလေ၏။\n\n“တန်းပျင်း(ရေသုံးခန်း)တွင် အိပ်ပါသည်”ဟု ပြောဆိုမှာထားခဲ့လေ၏။ ၎င်းတို့အချင်းချင်း အသိအကျွမ်းဖြစ်ကြလေ၏။ ထိုနောက် လိုရာဌာနသို့ အသီးသီးပြန်ခဲ့ကြလေ၏။ ကြက်မငယ်သည် အိမ်သို့ရောက်သော် မိခင်ကြက်မကြီး ကို ပြောပြလေ၏။ ထိုအခါ မိခင်က ဆဲဆိုလျက် “နင့်ကို ကိုက်သတ် ရန်လာတော့ မည်၊ ဘာဖြစ်၍ ပြောခဲ့သနည်း၊ အိမ်သာခေါင်မှာ အိပ်နေချေ”ဟု အကြံပေးလေ၏။ မိခင်ပြောသည့်အတိုင်း လျှို့ဝှက်၍အိမ်သာခေါင်တွင် အိပ်နေလေ၏။\n\nနေဝင်ချိန်ရောက်လာသော် ကြောင်ငယ်သည် အလည်လာခဲ့လေ၏။ အိမ် အောက်မှနေလျက်“အဆွေ ကြက်မငယ် အဆွေကြက်မငယ်”ဟု ခေါ်လေ၏။ ကြက်မငယ်သည် အသံမပြုဘဲ နေသဖြင့် တန်းပျင်းသို့တက်၍ စမ်းသပ်ရှာဖွေ လေ၏။ ကြက်မငယ်ကို မတွေ့လေရာကား မစားခဲ့ရဘဲ ပြန်သွားခဲ့လေသည်။\n\nနံနက်မိုးလင်းသောအခါ ကြက်မငယ်နှင့်တွေ့ကြလေ၏။ ထိုအခါ ကြောင် ငယ်က “အဆွေမ ဘယ်မှာ အိပ်ဘိသနည်း၊ ငါရောက်ခဲ့ရာ မတွေ့ချေတကား”ဟု မေးလေ၏။\n\nကြက်မငယ်လည်း “အဆွေ ငါ မနေ့ညက အိမ်သာခေါင်တွင် အိပ်နေခဲ့သည်” ဟုပြောလေ၏၊\n\nကြောင်ငယ်က ထပ်မံ၍ “အဆွေကြက်မငယ် ယနေ့ည ဘယ်မှာအိပ်မည် နည်း”ဟု မေးမြန်းပြန်လေ၏။\n\nကြက်မငယ်လည်း “အိမ်သာခေါင်မှာပင် အိပ်မည်”ဟု ပြောဆိုလိုက် လေသည်။\n\nညနေရောက်လျှင် ကြက်မငယ်သည် မိခင်ကိုပြောပြလေ၏။ “ကြောင်ငယ်နှင့် တွေ့ပြီးအိပ်ရန်နေရာကို မေး၍ အိမ်သာခေါင်မှာ အိပ်မည်ဟု ပြောခဲ့သည်။ ယနေ့ ဘယ်မှာအိပ်ရမည်နည်း”ဟု မေးလေ၏။\n\nမိခင်လည်း ဆဲဆိုလျက် “နင် အဘယ်ကြောင့် ကြောင်ငယ်နှင့်အတွေ့ခံဘိ သနည်း၊ ဘေးသင့်တော့မည်၊ နေရာပြောင်း၍ ရေတကောင်းထဲတွင် ဝင်နေချေ”ဟု ပြောဆိုလေ၏။\n\nနေဝင်မိုးချုပ်လေသော် ကြောင်ငယ်လည်း ရောက်လာလေ၏။ “အဆွေကြက် မငယ်”ဟု ခေါ်လေရာ မထူးဘဲ နေလေ၏။ ကြောင်ငယ်သည် အိမ်သာခေါင်ကို တက်၍ လိုက်လံရှာဖွေနေလေ၏။ ထိုစဉ် ကြက်မငယ်ကလေးက လေလည်ချင်လာ သဖြင့် မိခင်ကို ပြောလေ၏။ “ငါ ချီးတစ်ပေါက်လောက် ပေါက် လိုသည်”ဟုဆိုရာ “အသာကလေးပုပေါက်တော့”ဟု မိခင်က ပြောလေ၏။ ထိုအခါ ကြက်မငယ်သည် မအောင့်အည်းနိုင်ရာကား အီး. . . အီး တစ်အားကုန် ပေါက်မိလေ၏။ အီးသံ ကြောင့် ဝင်နေသော ရေတကောင်းကွဲသွားပြီးလျှင် ကြောင်ငယ်လည်း ကြောက်လန့် တကြား ပြေးသွားခဲ့လေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 70,
      "category_id": 2,
      "title": "ငရုပ်ဖုတ်ဟင်း",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးက ပေါတာတာ၊ အတတ နိုင်လှသော လူတစ်ယောက်ရှိ၏။ ၎င်းကို အများက ဗောနှမ်း(ပေါနှမ်း)ဟူ၍ ခေါ်ဝေါ်ခဲ့ကြလေသည်။ ဗောနှမ်းသည် မနူးမ နပ်ဖြစ်သော်လည်း အလုပ်အကိုင် ကောင်းလှ၏။ အလုပ်မရွေး လုပ်ကိုင်လျက် အသက်မွေးဝမ်းကျောင်းပြုလာလေသည်။\n\nဗောနှမ်းအား ရွာနီးချုပ်စပ်မှ အမျိုးသမီးများက လက်မခံကြချေ။ သို့သော် လည်း တစ်ရပ်တစ်ခြားနေ ဆင်းရဲသူမတစ်ဦးက ချစ်ကြည်လေ၏။ ထို့ကြောင့် ၎င်းဆင်းရဲသူမနှင့် အိမ်ထောင်ဖက်ခဲ့ရလေသည်။ ထို့နောက် ၎င်းလင်မယားတို့ သည် မိမိတို့အလုပ်အကိုင်ဖြင့် ကောင်းစွာ နေထိုင်လာခဲ့ကြလေ သည်။\n\nတစ်နေ့သ၌ ဗောနှမ်းသည် ယောက္ခမအိမ်သို့ အလည်အပတ်သွားခဲ့ရလေ သည်။ ထိုတွင် တည်ခင်းသော ထမင်းဟင်းများကိုလည်း မြိန်ရှက်စွာ စားသောက် ခဲ့လေ၏။ ထမင်းစားရာ၌ ငရုတ်ဖုတ်ဟင်းကို အလွန် နှစ်ခြိုက်မိလေသည် ။ ကြက်သွန်ဖြူနိုင်လှပြီး ငရုပ်ကို မီးသင်း၍ နယ်ထားသောကြောင့် ကြိုင်သင်းနေ၏။ တို့စရာများဖြင့် တို့စားရသော ငပိချက်တစ်မျိုးလည်းဖြစ်လေ၏။\n\nထိုငရုပ်ဖုတ်ဟင်းကို အမြဲသတိရာလာလေ၏။ အိမ်ပြန်ရောက်လျှင် မိမိ မယားကို စီစဉ်စေမည်ဟု အားခဲထားလေ၏။ ယောက္ခမအိမ်မှ ပြန်ခဲ့သော် လမ်းခ ရီး၌ မေ့မသွားရန် အာရုံစိုက်လာခဲ့လေသည်။ ခရီးမှာ အတော်ဝေးလှရာကား အချိန်ကြာစွာ သွားလာရလေ၏။ ချောင်းငယ်များကိုလည်း ကူးမြောက်လာခဲ့ရလေ ၏။ ထိုသို့လာစဉ် ခလုတ်ထိ၍ လဲကျခဲ့ရသောကြောင့် မေ့ပျောက်သွားရလေ၏။ ဗောနှမ်းသည် ထိုဟင်းကို အကြိမ်ကြိမ်တွေးတော၏။ မည်သို့ပင် စဉ်းစားစေ ကာမူ သတိပြန်ရရန်ကား မဖြစ်တော့ချေ။ ထို့ကြောင့် ဝမ်းနည်းစဖွယ် ဆုံးရှုံးခြင်း ဖြင့်ပင် စိတ်ပျက်ခဲ့ရတော့သည်။ သတိမရပြီရာကား ပြန်မြဲပြန်လာရာ လမ်းခုလတ် တွင် မြေတူးနေကြသူများနှင့် တွေ့ရလေ၏။\n\n၎င်းတို့က ‘အချိန်ရှိသေးသည်၊ လက်ခစည်း” ပြန်သွား၍ ဘာအကျိုးရှိအံ့ နည်း၊ ငါတို့နှင်အတူဝင်၍ မြေတူးခဲ့က တစ်ပြားတစ်ချပ်မရချေလေ့ာ'ဟု ပြော၍ တိုက်တွန်းကြလေ၏။ ထိုအခါ ဗောနှမ်းလည်း သဘောကျ၍ လက်ခံလိုက်လေ၏။\n\n၁။ လက်ခစည်း = အချည်းနှီး\n\nထို့ကြောင့် အတူတကွရော၍ မြေတူးခဲ့ကြလေသည်။\n\nအလုပ်ကို ကြိုးစားလုပ်ကိုင်လေ့ရှိသည့်အတိုင်း မရပ်မနားတူးလေသည်။ ထိုသို့ တူးလေစဉ် လေလည် (ချေးပေါက်) ခြင်းဖြစ်ခဲ့လေသည်။ မြေတူးအဖော် လက်သားများက အနံ့ရ၍ 'မင်း ငရုပ်ဖုတ်ဟင်း စားလာခဲ့တယ် မဟုတ်လော'ဟု ပြောဆိုကြလေ၏။\n\nထိုအခါ ဗောနှမ်းလည်း မိမိမေ့ပျောက်နေသည်ကို သတိရလာလေသည်။ “ငါ ဟင်းပျောက်နေသည်မှာ ယခုမှပင် ပြန်ရချေပြီ'ဟု စိတ်ထဲက ဝမ်းသာ အားရဖြစ်လာလေသည်။\n\nမရည်မှန်းဘဲ သတိပြန်ရသဖြင့် ရွှင်ပြုံးလျက်. . . 'ရပြီ. . . ရပြီ'ဟု ဟစ်အော်လေသည်။ ထို့နောက် အပျော်ကြီးပျော်ကာ ထခုန်လိုက်၏။\n\nအဖော် မြေတူးသမားတို့က ၎င်းအား ‘အရူးလေလော’ဟု ထင်မှတ်ကြလေ၏။ မေးမြန်းကြသောအခါတွင်\n\n“ငါ ငရုပ်ဖုတ်ဟင်း ပြန်ရပြီ'ဟု ပြောလျက် မြေတူးခကိုပင် အရေးမထားခဲ့ဘဲ ချက်ချင်းအိမ်သို့ တဟုန်ထိုး ပြေးလာခဲ့လေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 71,
      "category_id": 2,
      "title": "ချိုးရင်ကွဲစပါး",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက ရွာတစ်ရွာတွင် မိသားစုတစ်စု နေထိုင်လာခဲ့ကြလေ၏။ မိဘနှစ်ဦးနှင့် သားသမီးနှစ်ဦးဖြစ်ပြီး လေးဦးသား နေခဲ့ကြလေရာ မကြာမီ မိခင် သေဆုံးသွားသဖြင့် သုံးဦးသာ ကျန်ရစ်ကြလေ၏။ ဖခင်သည် အိမ်ထောင်အသစ် တစ်ယောက်ရှာဖွေလျက် တည်ထောင်နေခဲ့လေ၏။\n\nမိခင်အနှောင်းနှင့် သားသမီးနှစ်ဦးတို့သည် အတူနေလာခဲ့ရလေ၏။ သားသ မီးတို့ကား မိခင်ရင်းကဲ့သို့ ချစ်ခင်လေးမြတ်ခဲ့ကြလေ၏။ သို့သော် မိထွေးဖြစ်သူကား ခင်မင်မြတ်နိုးမှုမရှိဘဲ မနာလိုမှုပင် ဖြစ်လာခဲ့လေ၏။ ထို့ကြောင့်လင်ပါသားနှင့် သမီးငယ်တို့အား မမြင်ချင်ရာကား အပြစ်ရှာခဲ့လေတော့၏။\n\nလင်ဖြစ်သူသည် နေ့လည်တွင် အိမ်၌မရှိ။ အလုပ်ထွက်လုပ်နေလေ၏။ ညနေကျမှ အိမ်သို့ပြန်ရောက်၍ သားနှင့်သမီးမယားကိုပါ တွေ့ဆုံရ၏။ ညနေစာ စားပြီး၍ သားသမီးများ အိပ်ပျော်သွားသောအခါ မယားဖြစ်သူက လင်အား မြည် တမ်းပူဆာလေ၏။ “ငါ့ကို ပစ်မည်လား၊ သားသမီးကိုပဲ ပစ်မည်လား”ဟု ပြောလေ ၏။\n\nညနေတိုင်း ပြောဖန်များ ဆူပူခံရခြင်းကြောင့် လင်ဖြစ်သူမှာ “မိုးလင်းပါစေ၊ ပစ်ချေမည်”ဟု ကတိပေးခဲ့လေ၏။ သားနှင့်သမီးတို့ကလည်း မိထွေး၏ စကားကို ဖခင်နားဝင်လေပြီဟု ရိပ်စားမိလာခဲ့ကြလေ၏။ ထို့ကြောင့် ကြံစရာမတတ်ရာကား ကျောက်ခဲလုံးများကို ကောက်ယူစုရုံးထားရှိခဲ့ကြလေ၏။\n\nနောက်တစ်နေ့ နံနက်မိုးလင်းချိန် ရောက်လာလေ၏။ စောစီးစွာ ထမင်းဟင်း ချက်ပြုတ်ပြီး စားသောက်ခဲ့ကြလေ၏။ ထမင်းစားပြီးလျှင် ဖခင်သည် သားနှင့်သမီး ကို ခေါ်လေ၏. “ထင်းခွေကြရန် တောသို့ သွားကြအံ့”ဟုဆို၍ လိမ်လည်လှည့်ဖျား လေ၏။ သားနှင့်သမီးတို့လည်း ဖခင်လိမ်လည်ခြင်းကို ရိပ်စားမိကြလေ၏။ ထို့ကြောင့် ကြိုတင်ကောက်ထားရှိသော ကျောက်ခဲလုံးများကို ယူ၍ နောက်ကလိုက် ပါသွားခဲ့ကြလေ၏\n\nတောလမ်းခရီး၌ အမှတ်အသားအဖြစ် တစ်ခုစီချ၍ သွားခဲ့ကြလေ၏။ တောကြီးတောင်ကြီးများကို ကျော်ဖြတ်၍ ရောက်သွားကြလေ၏။ ခရီးအတော်သွား ရောက်လေသော် ဖခင်ဖြစ်သူက“သားသမီးတို့၊ ဤအနားတွင် ခေတ္တကျန်ရစ်ကြ”ဟု ဆို၍ထားခဲ့လေ၏။ထို့နောက် မိမိသည် အိမ်သို့ သားသမီး မသိစဉ်ပြန်လာခဲ့လေ၏။\n\nနေမွန်းတိမ်းလာသောအခါ သမီးငယ်က အိမ်ပြန်ရန် ဖခင်အား အသံပြုခေါ် လေ၏။ ထိုအခါ မောင်ဖြစ်သူက နှမငယ်အား “ဖခင်မပေါ်လာသည်ကိုထောက် လျှင် ငါတို့အား ပစ်ထားခဲ့ချေပြီ”ဟု ပြောလေ၏။ “သို့သော်လည်း ငါတို့လမ်းမှာ ကျောက်ခဲတုံးများ အမှတ်ပြုချထားရစ်ခဲ့သည်မဟုတ်လော၊ ကျောက်ခဲစုကို ရှာ၍ လာလမ်းအတိုင်း ပြန်ကြအံ့”ဟု ဆိုကာ မောင်နှမနှစ်ဦးတို့ ပြန်လာခဲ့ကြလေ၏။ ကျောက်ခဲစုအတိုင်း ခရီးစစ်၍ ပြန်ခဲ့ရာ မိုးချုပ်မှ ရွာရောက်ကြလေ၏။\n\nအိမ်သို့ဝင်ကြလေလျှင် အိမ်ပေါ်သို့ မတက်ရဲကြဘဲ အိမ်အောက်မှာ နေခဲ့ကြ လေ၏။ သူတို့ရောက်နေချိန်တွင် ဖခင်လင်မယားတို့ ထမင်းစားလျက် ရှိနေကြ၏။ ထို့ကြောင့် ပါလာသော အင်္ကျီထည်ကိုချွတ်၍ စားကြွင်းများကို ခံထားခဲ့ကြလေ၏။ ကျလာသမျှသော ထမင်းစေ့များ၊ ငါးရိုးများကို ခွဲဝေလျက် စားသောက်ခဲ့ကြ လေ၏။ ဖခင်သည် သားနှင့်သမီးတို့ရောက်နေသည်ကို မြင်လေ၏။\n\nထို အခါ သားငါးများကို ‘ဆံပင်ပါသည်'ဟု ပရိယာယ်ဖြင့်ပြောကာ ချပေးလေ၏။ ထိုသို့ ချပေးသည်ကို မယားက မယုံသင်္ကာဖြင့် အောက်သို့ ချောင်း မြောင်းကြည့်လေ၏။ သားနှင့်သမီးတို့ကိုမြင်လေလျှင် အိမ်ပေါ်သို့ ခေါ်တင်လေ သည်။ထို့နောက် ထမင်းချက်၍ ကျွေးမွေးခဲ့လေ၏။\n\nသားသမီးတို့ အိပ်ပျော်လေသော် လင်ဖြစ်သူအား မြည်တွန်တောက်တီး ပြန်လေ၏။ မိုးလင်းလျှင် ပစ်ချေအံ့ဟု ဝန်ခံမှ ဆူပူမှုအေးငြိမ်းရလေသည်။ မိုး သောက်သောအခါ ထမင်းဟင်းချက်ပြုတ် စားသောက်ကြလေ၏။\n\nပြီးလျှင် သားနှင့်သမီးကို တစ်ဖန်ခေါ်လေ၏။ ထို့ပြင် ခွေးတစ်ကောင်ကို လည်းခေါ်ယူ၍ တောသို့ ထွက်ခွာခဲ့ကြ၏။ တောသို့ရောက်လျှင်‘အဖေ ဟိုအနားသို့ ခဏသွားမည်”ဟု လိမ်လည်၍ ရှောင်ရှားခဲ့လေသည်။\n\nထိုနောက် နောက်ကလိုက်ပါလာသော ခွေးကိုလည်လှီးလေ၏။ ခွေးမှထွက် သော သွေးဖြင့် တစ်ဖန်လုံချည်ကို သုတ်လိမ်းထားခဲ့ကာ အိမ်သို့ပြန်သွားခဲ့လေ သည်။ သားသမီးတို့က ဖခင်အား အိမ်ပြန်ရန် ခေါ်ကြည့်ရာ မရှိတော့သဖြင့် ပစ်ထားခဲ့မှန်းသိရှိကြလေတော့၏။\n\nထိုအခါ ၎င်းတို့လည်း ပြန်လာခဲ့ကြလေရာ သွေးစွန်းနေသော လုံချည်ကို တွေ့ကြလေ၏။ နှမငယ်က 'အဖေကို ကျားကိုက်သွားလေပြီ”ဟု ပြောလေ၏။ မောင်ကြီးက ပစ်ထားခဲ့မှန်းသိ၍ မပြောဘဲ နေခဲ့လေ၏။\n\nမောင်နှမနှစ်ဦးတို့သည် ဝမ်းနည်းစွာဖြင့် ပြန်လာခဲ့ကြရာ ချိုးငှက်တစ်ကောင် ကို တွေ့ကြလေ၏။ ထိုအခါ ပါလာသော လောက်လေးခွဖြင့် ထိုချိုးငှက်ကို ပစ်သတ် ကြလေ၏။ ထိုနောက် ချိုးကို ရင်ခွဲကြလေသော် စပါးစေ့မျာကို တွေ့ရှိရလေ၏။\n\nထိုစပါးစေ့ကို ပျိုးထောင်လေလျှင် အပင်ကောင်းစွာ ပေါက်ရောက်လေ၏။ မျိုးစပါး များ တစ်နှစ်ထက်တစ်နှစ် တိုးပွားစွာ ရရှိခဲ့လေ၏။ ထိုစပါးကို အရင်းအနှီးပြု၍ မုန့်လုပ်ရောင်းချစားသောက်ခဲ့ကြလေ၏။ ထိုစပါးမျိုးကို ချိုးကွဲရင်စပါးဟု ခေါ်ကြ လေ၏။ စပွားလာခြင်းကြောင့် စပွားမည်ခဲ့ရာမှ နောက်တွင် စပါးဟုဖြစ်လာခဲ့ရ သည်ဆို၏။ ထိုမောင်နှမတို့သည် ငွေကြေးအတော်အသင့် ဖြစ်လာသောအခါ ရွာငယ်တစ်ရွာသို့ ပြောင်းရွှေ့၍ နေခဲ့လေ၏။ ထိုရွာတွင် ကာလကြာစွာ နေထိုင် လုပ်ကိုင်စားလာလေသော် ငွေကြေးချမ်းသာခြင်းသို့ ရောက်ခဲ့ရလေ၏။ ထိုသူတို့ မောင်နှမသတင်းသည် တစ်စတစ်စ မိဘနှစ်ပါးတို့ထံ ပေါက်ရောက်ကြားသိခဲ့ရလေ သည်။\n\nမိဘနှစ်ပါးသည် ဆင်းရဲသောအဖြစ်သို့ ရောက်ရှိနေကြလေ၏။ ထို့ကြောင့် တစ်နေ့သ၌ သားသမီးထံမှ စပါးများချေးရန် လာရောက်ကြလေ၏။ မိဘတို့ ရောက်ကြလေလျှင် ဆင်းရဲနေကြောင်းကို ပြောပြလေ၏။ စပါးဆန်ရေ အထောက် အကူရလို၍ ချေးငှားစေသည်ဟု ဆို၏။\n\nထိုအခါ သားနှင့်သမီးတို့က မိမိတို့အား ရက်စက်ခဲ့သည်တို့ကို ပြန်ပြောင်း ပြောပြလေ၏။ မိဘတို့အား စိတ်နာကြည်းမှုရှိခဲ့ခြင်းတို့ကို မကျေချမ်းဘဲ ရှိခဲ့လေ၏။ ထို့ကြောင့် စပါးလည်း မချေးငှားခဲ့ဘဲ အရှက်တကွဲဖြစ်ကာ ပြန်ခဲ့ရလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    },
    {
      "id": 72,
      "category_id": 2,
      "title": "မောင်ရန်အောင်နှင့် ဝရစ်မေ",
      "cover_image_url": "https://raw.githubusercontent.com/ygncybernoob/mm_story_set/main/story_covers/cover.jpg",
      "story": "ရှေးအခါက ရွာတစ်ရွာတွင် မိသားစုတစ်စု နေထိုင်ခဲ့ကြလေ၏။ ထိုမိသားစု တွင် ကျောင်းသားအရွယ် မောင်ရန်အောင်ဟူ၍ လူငယ်တစ်ဦးရှိလေသည်။ ထိုလူ ငယ်သည် အိမ်မှကျောင်းသို့ စာသင်ရန် သွားရလေ၏။\n\nတစ်နေ့သ၌ ကျောင်းတက်သွားစဉ် လမ်း၌ ချင်းရွေးနီစေ့တစ်စေ့ကို မြင်ရ လေ၏။ ထိုအစေ့ကို ကောက်ယူကြည့်ရာ အလွန်လှပသည်ဟု ထင်မှတ်ခဲ့ရလေ၏။ ထို့ကြောင့် တယုတယအိမ်သို့ ဆောင်ယူလာခဲ့လေ၏။ အိမ်ရောက်သောအခါ မိခင်အား ပြလေ၏။\n\n“မိခင် ဤအစေ့နှင့်တူသော အမျိုးသမီးငယ်ကို ရချင်သည်၊ ရှာပေးပါ\" ဟုလည်း တောင်းလေ၏။ မိခင်က သားကို ကျောင်းတက်မပျက်စေလို၍ မရှာဘဲ နေလာခဲ့လေ၏။\n\nသို့သော်လည်း သားက တစာစာပူဆာလေသောကြောင့်. . .\n\n“ငါက ရှာ၍မရတတ်” ဟု ငြင်းပယ်လိုက်လေ၏။ သားက. .\n\n“မိခင်မရတတ်လျှင် ရှာပေးနိုင်သူကို ရှာခိုင်းပါ” ဟု ပြောဆိုပြန်လေ၏။ ထို့ကြောင့် မိခင်လည်း. . .\n\n“မင်းအဘောင်ရှင်ထံ တောင်းချေ၊ ရှာပေးလိမ့်မည်” ဟု ဖယ်ရှောင်ကာ ပြောလိုက်လေ၏။\n\nသားငယ်သည် အဘွားကြီးထံ သွား၍ ထိုနည်းတူ တောင်းခံပြန်လေ၏။\n\nအဘွားသည် မြေးမောင် အပူကပ်မှုကို မလွှဲရှောင်သာ၍ ဤသို့ ပြောလိုက်လေ၏။ “ငါ့မြေး ထိုသို့လိုချင်ဆိုသည်က ငါပြောမည်၊ ငါ့အိမ်ခေါင်းရင်းမှာ ငှက်ပျော ပင်တစ်ပင်ရှိချေသည်။ အပင်ကို ဓားနှင့်ခုတ်၍ ရှာကြည့်က ရကောင်းရနိုင်လိမ့်\"\n\nဟုဆို၏။\n\nသူငယ်လည်း ဝမ်းသာအားရနှင့် ဓားမကြီးကိုယူ၍ ခုတ်လှဲလေ၏။ ငှက်ပျော ပင်လဲကျသောအခါ တစ်ဖက်ချင်း အခွံနွှာ၍ ရှာလေ၏။ အထဲအရောက်တွင် သန္ဓေတည်နေသော အလှမယ် သူငယ်မတစ်ယောက်ပေါ်ထွက်လာခဲ့လေ၏။ သို့သော် နုထွတ်လှရာကား မိမိဘာသာ မရပ်မသွားတတ်ချေ။ ထို့ကြောင့် အိမ်သို့သယ်ဆောင်ရန် ရွက်ပိုးယူလေ၏။\n\nအဘွားအိမ်နှင့် မိခင်နေအိမ်မှာ အတော်ဝေးချေ၏။ တပါတည်းမသယ်နိုင်၊ လေးလံ၍ လမ်းခုလတ်တွင် တစ်ထောက်စီနားခဲ့ရလေ၏။ ယင်းသို့ ရပ်နားသယ်ခဲ့ ရာ ရေကန်ကြီး တစ်ကန်အနီးသို့ ဆိုက်မိလေ၏။ ထိုကန်ပေါင်အနီးတွင် ညောင် ပင်ကြီးတစ်ပင် ခက်လက်ဝေဖြာလျက်ရှိလေ၏။ သူငယ်သည် ထိုမိန်းကလေးကို ညောင်ပင်ခွ၌တင်၍ ခေတ္တထားခဲ့လေ၏။\n\nထိုနောက်မှ ပြန်ကြည့်ပြန်ကြည့်နှင့် အကြံပြုလေ၏။ တစ်ပါတည်း မယူသေး ဘဲ အိမ်ကပြန်လာပြီးမှယူရန် စိတ်ဆုံးဖြတ်လိုက်လေ၏။ သူ၏စိတ်သဘောအရ ခေတ္တထားခဲ့ကာ အိမ်သို့ ပြန်သွားလေ၏။ သူမသည် ကိုယ့်ဘာသာ မဆင်းတတ်ဘဲ ထားမြဲတိုင်းပင် ကျန်နေရစ်ခဲ့ရလေ၏။\n\nရွာနီးစပ်များသည် ရေကန်သို့ မပြတ်ရေခပ်လာလေ့ရှိကြ၏။ သူငယ်ပြန်သွား ၍ မကြာမီ သူဋ္ဌေး ကျွန်မတစ်ယောက်ရေခပ်ရန် ရောက်လာလေ၏။ ကျွန်မ၏အ မည်မှာ ရုပ်ရည်ပြည့်ဝ သနားကမားရှိလှသူဖြစ်ပြီး “ပြည့်ဝန်းမ”ဟူ၍ ခေါ်တွင်ကြ လေ၏။\n\nသူဋ္ဌေးကျွန်မ ပြည့်ဝန်းမ ရောက်လေလျှင် ညောင်ပင်ခွကို ကြည့်ရှုမိလေ၏။ ထိုအခါ ငှက်ပျောမေသန္ဓေသူသည် အပင်ခွကြားမှ ခေါင်းပြူထွက်နေလေ၏။ သူမ ၏ ကိုယ်ခန္ဓာမှလည်း အရောင်အဝါများ ထွက်၍ ဝင်းပြောင်လျက်ရှိလေ၏၊ သို့သော် ငှက်ပျောမေကိုကား မမြင်ရသဖြင့် မိမိကိုယ်ရောင်ဟု မှတ်ထင်ခဲ့\n\nလေ၏။ ထို့ကြောင့် ပြည့်ဝန်းမလည်း ဝမ်းသာအားရဖြစ်လာခဲ့လေ၏။\n\nထို့နောက် မိမိကိုယ်ကို ပျော်မဆုံးဖြစ်ကာ. . . “ဇာသူမလှ။ ပြည့်ဝန်းမ လှရေ၊ ဇာသူမက၊ ပြည့်ဝန်းမ ကရေ ပြည့်ဝန်းမအရောင်၊ ကန်ပေါင်လုံးမှာ၊\n\nဝင်းဝင်းပြောင်လေ၊ ဝင်းဝင်းပြောင်. . . ။ ဟုဆိုလျက် ကခုန်နေလေ၏။\n\nပြည်ဝန်းမ ပျော်ရွှင်နေသည်ကို ငှက်ပျောမေ ကြည့်ရှုမိလေသော် တခိခိ ရယ်မောလေ၏။ သူငယ်မ၏ရယ်မြူးသံကို မကြာမီ ပြည့်ဝန်းမလည်း ကြားသိခဲ့ရ လေ၏။\n\nထိုအခါ ညောင်ပင်ကို မျှော်ကြည့်လိုက်လေရာ အလွန်၊ အဆင်းလှသော မိန်းမငယ်တစ်ယောက်ကို မြင်ရလေ၏။\n\nပြည့်ဝန်းမလည်း မိမိက၊ မိမိပျော်မိနေသည်ကို ရှက်ကိုးရှက်ကန်းဖြစ်ခဲ့ရလေ၏။ ရှက်ရမ်းရမ်း၍ ငှက်ပျောမေကို နှုတ်ဆက်ဟန်ဖြင့် ‘ကွမ်းတရာပေးပါ'လော့ ဟု တောင်းလေ၏။\n\n“ကွမ်းက ပေးလိုပါ၏၊ ကွမ်းရွက်က မပါလာ' ဟု ငှက်ပျောမေက ပြောလေ၏။ ပြည့်ဝန်းမက ‘ညောင်ရွက်ကို ကွမ်းရွက်လုပ်၍ ပေးလှည့်ပါ” ပြန်ပြောလေ၏။ ‘ကွမ်းသီးက မရှိပါ’ဟု ဆိုလေလျှင်. . .\n\n‘ညောင်သီးကို ကွမ်းသီးလုပ်၍ ပေးပါလော့' ဟု ပြောလိုက်လေ၏။ ‘ထုံးက မရှိပါလား' ဟု ငှက်ပျောမေက ပြောသော်.\n\n`ညောင်စေးကို ထုံးလုပ်၍ ယာပေးပါ' ဟု ပြောလိုက်လေ၏။\n\nထိုအခါ သန္ဓေမကလည်း သဘောရိုးစွာ ထင်မှတ်၍ ချပေးကမ်းလေ၏။ ညောင်ကွမ်းယာကျလျှင် ပြည့်ဝန်းမ မကောက်ဘဲ ကန်ထဲသို့ ကျသွားဟန်ဆောင်နေ ၏။ ရေထဲသို့ကျသွား၍ မရမိ။ ‘နောက်တစ်ယာ လှမ်းပေးပါ'ဟု တောင်းလေ၏။ ထပ်မံ၍ ကွမ်းချပြန်ရာ၊ ထိုကွမ်းယာလည်း ရေထဲကျသွားသည်ဆိုကာ မစား လိုက်ရကြောင်း ပြန်ပြောလေ၏။\n\nထိုနောက် ပြည့်ဝန်းမက အကြံနှင့် နောက်တစ်ကြိမ်တောင်းလေ၏။‘ဤတစ် ချီတွင် ရေထဲမကျစေနှင့်၊ ဆံပင်ဖျားမှာ ချည်တုပ်၍ ချကမ်းပါ'ဟု ပြောလေ၏။ ငှက်ပျောမေလည်း အကယ်ယုံမှတ်၍ ပြည့်ဝန်းမ ပြောတိုင်းပြုလုပ်ကာ ချ ပေးလေ၏။ ထိုအခါ လက်နှင့်လှမ်းယူ၍ ဆံပင်ကို ဆွဲငင်ချလိုက်လေ၏။ ထို့ကြောင့် ငှက်ပျောမေမှာ ကန်ထဲသို့ လူးလိမ့်ကျသွားခဲ့ရလေ၏။\n\nရေကန်ထဲအရောက်တွင် ငှက်ပျောမေ ဘဝပြောင်းလေ၍ ကြာတစ်ပွင့် ဖြစ်သွားလေ၏။ ငှက်ပျောမေနေရာတွင် တက်ရောက်၍ အစားထိုင်နေလေ၏။ မကြာခင် တင်ထားခဲ့သူ ကျောင်းသားသူငယ်လည်း ပြန်ရောက်လာလေ၏။ ယူရန် ပြုသော် ညောင်ခွကြားတွင် ငှက်ပျောမေမရှိဘဲ ပြည့်ဝန်းမကိုသာ တွေ့ ရလေသည်။ သူငယ်သည် ပြည့်ဝန်းမကို မြင်လျှင် ယုံမှားဖြစ်လေ၏။ ‘ဤသူငယ်မကား ရုပ်ရည်မလှပ၊ အသားလည်း မဖြူ၊ မည်သို့အသွင်ဖြစ်ခဲ့ရလေသနည်း'ဟု စိတ်ထဲ တွေးတောလာ၏။\n\nထိုနောက် `နင့်အသားအရည် မည်သို့ မည်းနက်ရလေသနည်း”ဟု မေးလေတော့၏။\n\nပြည့်ဝန်းမက ‘နေပူခံ၍ မည်းခဲ့ရသည်'ဟု လိမ်လည်ပြောလေသည်။ သူငယ်သည် အဟုတ်မှတ်ထင်၍ ညောင်ခွမှချလျက် အိမ်သို့ဆောင်ယူသွား လေသည်။ ပြည့်ဝန်းမကို အိမ်တွင်ထားခဲ့ပြီးနောက်၊ ၎င်းသူငယ်သည် ရေချိုးရန် ရေကန်သို့ တစ်ဖန်ပြန်လာလေ၏။ ရေဆင်းခပ်လေသော် ထိုကြာပွင့်သည် သူငယ်ထံပါးသို့ထီ ချဉ်းကပ်လာလေ၏။ တဖြည်းဖြည်းနှင့်ခြေရင်း၌ ကပ်၍ထပ်လျက်နေ လာလေ၏။\n\n\"ကြာပန်းတစ်ပွင့် ထူးဆန်းချေတကား” ဟုအောက်မေ့၍ ဆွတ်ခူးထားလေ သည်။\n\nရေမိုးချိုးပြီးနောက် ထိုကြာပွင့်ကို ယူလာလျက် ခေါင်းရင်းထရန်တွင် ချိတ်ဆွဲ ထားလေ၏။ ညဉ့်ကာလ ပြည့်ဝန်းမနှင့် သူငယ်တို့ အိပ်ပျော်နေစဉ်၊ ထိုကြာပွင့်မှ လက်တစ်ဖက်ထွက်ပေါ်လာခဲ့လေသည်။ ထိုနောက် ပြည့်ဝန်းမ၏နှာရောင်ကို ထိုလက်သည် ထိနှက်လိုက်လေသည်။ အကြိမ်ကြိမ်ထိနှက်ခံရသောအခါ ဒေါသဖြစ် ခဲ့ရလေ၏။ သို့သော် တစ်ယောက်ကိုမျှ အသိမပေးဘဲ ထားလေ၏။\n\nနောက်တစ်နေ့ ပြည့်ဝန်းမသည် အိပ်ပျော်နေဟန် ဆောင်လျက်စောင့်လေ သည်။ ထိနှက်နေကြ ထိုလက်လည်း ကြာပွင့်မှ အသာထွက်၍ ပြည့်ဝန်းမကို ပုတ်ခတ်ပြန်လေ၏။ ထိုအခါ လက်သည်ကို ဖမ်းမိလေသဖြင့် ကြာပွင့်ဖျစ်နယ်၍ ပြတင်းပေါက်မှ ပစ်ချလိုက်လေသည်။\n\nပစ်ချခံရသော ထိုကြာပွင့်သည် ဥသျှစ်သီးဖြစ်သွားခဲ့လေ၏။ ထိုအသီးသည် ညဉ့်တွင်းချင်း အပင်ပေါက်လေ၏။ ထိုအပင် တစ်ဖန် ကြီးလေ၍ အသီးတစ်လုံး သီးနေလေသည်။\n\nမနက်မိုးလင်းသောအခါ ပြည့်ဝန်းမသည် ဥသျှစ်ပင်အောက်မှ ဖြတ်သန်း သွားမိလေသည်။ ထိုအခါ ဥသျှစ်ပင်မှ အသီးသည် အလိုလို ညွှတ်ကျလျက် ပြည့် ဝန်းမ ဦးခေါင်းကို ကန်ကျောက်လေ၏။\n\nပြည့်ဝန်းမလည်း 'ငါ့ဦးခေါင်းကို ဘယ်သူကန်ကျောက်လေသနည်း'ဟု မျှော် ကြည့်မိလေသည်။\n\nလူတစ်ဦးတစ်ယောက်မျှ မမြင်ရဘဲ ဥသျှစ်သီးတစ်လုံးကိုသာ မြင်ရလေ၏။ သူမလည်း ‘ဤအသီးပင် ဖြစ်ရာသည်'ဟု အမျက်ထွက်၍ ဆွတ်ခူးပစ်လေသည်။ ထိုအသီးကို တစ်ဖန် သူငယ်၏အဘွား မြင်တွေ့သဖြင့် ကောက်ယူထားလေ၏။ မှည့်ရွမ်းစေရန် သဘောဖြင့် မြေအိုးထဲတွင်ထည့်၍ အုပ်မှည့်ထားလေ၏။\n\nထိုဥသျှစ်သီးကား မကြာမီ အိမ်ဖော်ဖြစ်လာခဲ့လေ၏။ အဘိုးအဘွားတို့ ညဉ့် အိပ်နေစဉ် အိုးထဲမှ ထွက်၍ အိမ်မှုကိစ္စဆောင်ရွက်ပေးလေ၏။ ထမင်းဟင်းပါ မကြွင်းချက်ပြုတ်ထားလေ၏။ ကိစ္စဝိစ္စပြီးလျှင် အိုးထဲသို့ ပြန်၍ ဝင်ရောက်နေလေ ၏။ မိုးလင်းသောအခါ ချက်ပြီးသား ထမင်းဟင်းများကို ထိုအဘိုးအဘွား အိမ်သား များ တွေ့ရှိကြရလေ၏။\n\nဥသျှစ်သီးကို ရခိုင်က အရစ်သီး၊ ဂရစ်သီးဟု ခေါ်ကြသည်။\n\nအဘိုးအဘွားများလည်း အံ့အားသင့်ခဲ့ကြလေ၏။\n\n“ထူးဆန်းလှချေသည်၊ မည်သူချက်ထားလေရသနည်း\" ဟု စဉ်းစားမရ ဖြစ်နေကြလေ၏။\n\nထိုသို့ဖြစ်နေစဉ် အိမ်တွင် မွေးစားထားသော ကြက်ဖကြီးက တစ်ဖန်\n\n“လက်မစင်၊ ခြံမစင်၊\n\nချက်တေထမင်း၊ ချက်တေဟင်း၊\n\nလှီကားရင်းမှာ မှောက်ခုံ၊\n\nကိကရီကြီး၊ ကောက်ကရဋ္ဌီကောက်” ဟူ၍ တွန်းကျူးလေ၏။\n\nကြက်ဖကြီးတွန်းသံလည်း ထူးဆန်းပြန်ရကား၊ ထိုထမင်းကို မည်သူမျှ မစားဝံ့ ရဲချေ။ ထို့ကြောင့် နှမိနှမြောသွန်ချပစ်ခဲ့ကြလေ၏။\n\nနောက်တစ်နေ့တွင် ညဉ့်မအိတ်ဘဲ စောင့်ရင်း ချောင်းမြောင်းနေခဲ့ကြလေ ၏။ ထွက်နေကျ ဥသျှစ်သီးလည်း အိုးထဲမှ ထွက်လာလျှင် ဖမ်းဆီးခဲ့ကြလေ၏။ အိမ်ရှင်အဘိုးအဘွားတို့က ၎င်းအား.\n\n\"နင်. . . မည်သူနည်း” ဟု မေးစစ်ကြလေ၏။ ထိုအခါ မကွယ်ဝှက်ဘဲ... “ငါ ... ငှက်ပျောမေ”ဟု အမှန်ကို ဝန်ခံပြောဆိုလေ၏။\n\nသန္ဓေသူဖြစ်မှန်းသိရလျှင် အိမ်တွင် ကောင်းစွာထားရှိလေ၏။ ထိုသတင်းကို မကြာမီ သူငယ်လည်း ကြားသိခဲ့လေ၏။ ထို့ကြောင့် အဘိုးအ ဘွားတို့အိမ်သို့ လာရောက်၍ ကြည့်လေ၏။ ငှက်ပျောမေ အစစ်အမှန်ဖြစ်နေသည် ကိုသိရသဖြင့်. . .\n\n“ငါ့မယားသာတကား”ပြောဆိုလေ၏။ ထို့နောက် အပိုင်ခံယူလျက် မိမိအိမ်သို့ ခေါ်ဆောင်ခဲ့လေ၏။ အိမ်ရောက်သောအခါ ပြည့်ဝန်းမကလည်း. . .\n\n“ငါသာ ငှက်ပျောမေ အစစ်ဖြစ်သည်”ဟု ပြောလေ၏။ ထိုအခါ အမှန်သိစေရန် ဆို၍ သံဓားတစ်စင်းနှင့် ကြေးဓားတစ်စင်းကို ၍ ချလေ၏။\n\nယူ “နင်တို့ နှစ်ယောက်သည် ဓားနှစ်လက်ကို လုယက်ကြ” ဟု ပြောဆိုလျက် စောင့်ကြည့်နေလေ၏။\n\nသူငယ်မတို့နှစ်ယောက်လည်း အရအမိ လုယက်ကြလေ၏။ ထိုအခါ ငှက် ပျောမေက သံဓားကို လက်ဦးရသွားလေ၏။ ပြည့်ဝန်းမမှာ ကြေးဓားကိုသာ ရရှိ လိုက်လေ၏။ သံဓားလက်ဝယ်ရထားသူသည် ကြေးဓားရထားသူအား ပြိုင်ဆိုင်ရန်စိန်ခေါ်လေ၏။ အချင်းချင်း အလျော့မပေးကြလေသော် ငှက်ပျောမေ သံဓားအား ကိုးနှင့် တအားကုန်ခုတ်ပိုင်းခဲ့လေတော့၏။ ထိုအခါ ပြည့်ဝန်းမမှာ မခုခံ မတွန်းလှန် နိုင်ဘဲ ပွဲချင်းပြီး သေဆုံးသွားခဲ့ရလေ၏။\n\nလင်လုပွဲဖြင့် အနိုင်ရခဲ့သော ငှက်ပျောမေကို ထိုသူငယ်လည်း စင်တော်က ကောက်၍ မယားမြှောက်ခဲ့ရလေ၏။\n\nသူမသည် ငှက်ပျောပင်၌လည်းကောင်း၊ ကြာပွင့်၌လည်းကောင်း၊ ဥသျှစ်သီး ၌လည်းကောင်း၊ သုံးဘဝ သန္ဓေဒဇဖြစ်လာခဲ့ရလေ၏။ ထိုနေ့မှစ၍ ၎င်းတို့လင်မ ယား အသက်ထက်ဆုံးတပျော်တပါး ပေါင်းသင်းနေထိုင် သွားခဲ့ကြလေသတည်း။",
      "writer": "အရှင်စက္ကိန္ဒ",
      "moral": "",
      "upload_date": "2024-01-07"
    }
  ]
}
