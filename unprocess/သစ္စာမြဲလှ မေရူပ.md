ရှေးလွန်လေပြီးသောအခါ တိုင်းပြည်တစ်ပြည်၌ ဘုရင်တစ်ပါး ထီးနန်းစိုးစံ ခဲ့လေ၏။ ထိုမင်း၏ တောင်ညာစံ မိဖုရားမှ သမီးတော်တစ်ပါး ဖြစ်ထွန်းခဲ့လေ သည်။ ထိုသမီးငယ်သည် မွေးစကပင် ရုပ်ရည်လှပတင့်တယ် ချစ်စဖွယ် ရှိသဖြင့် မေရူပဟူ၍ အမည်မှည့်ခေါ်ခဲ့ကြလေသည်။

မေရူပသည် ငယ်စဉ်ကပင် ရိုးသားဖြောင့်မတ်သော စိတ်ရှိကာ တည်ကြည် သော ဣန္ဒြေအမူအရာကိုလည်း ဆောင်လေသည်။ ကြီးပြင်းလာသောအခါ တတ်သိ အပ်သော ပညာများကို တက္ကသိုလ်ဆရာကြီးထံ၌ သင်ယူခဲ့လေသည်။ ၎င်းနှင့်အတူ ဆင်းရဲသားတစ်ဦးလည်း ပညာသင်ရန် ရောက်ရှိနှင့်လေ၏။ ထိုဆင်းရဲသားသူငယ် မှာ မောင်သစ္စာဟူ၍ အမည်ရှိလေ၏။ ၎င်းတို့နှစ်ယောက်အတူတကွ ပညာသင် ကြားဘက်ဖြစ်ခဲ့ကြရလေသည်။

တစ်နေ့သ၌ မယ်ရူပသည် စာရေးကူးနေစဉ် ကလောင်တံသည် လက်ထဲမှ

လွတ်ကာ အောက်သို့ ကျသွားခဲ့လေရာ ကောက်ယူရန် ငုံ့ကြည့်မိသောအခါ မောင်သစ္စာကို တွေ့မြင်ရလေ၏။

မေရူပက “အမောင်၊ ကျွန်မ ကလောင်တံကို ခဏကမ်းခဲ့ပါလော့”ဟု ပြောဆို လေ၏။

“ကလောင်တံကောက်ပေးခ ငါ့ကို အဘယ်အရာပေးမည်နည်း” ဟု မောင်သစ္စာက မေးလေ၏။

ထိုအခါ မေရူပက ပြောသည်မှာ . . .

“ကျွန်မသည် ဘုရင်မင်း၏ သမီးတစ်ယောက်ဖြစ်သည်ကား မှန်ပါသည်။ သို့ရာတွင် ယခုအခါ ကိုယ်ပိုင်ပစ္စည်းဟူ၍ တစ်စုံတစ်ခုမျှ မရှိပါ၊ အမောင်အား ပေးစရာဆို၍ ကတိသစ္စာတရားသာလျှင် လက်ဆောင်မွန် ရှိပါသည်။ အချိန်တန် အရွယ်ရောက်လျှင် အမောင်အား ပန်းဦးကို ပန်ဆင်ပါအံ့” ဟု ကတိဝန်ခံစကား သုံးကြိမ်ပေးလိုက်လေ၏။

ထို့ကြောင့် သူမ၏ နှုတ်ကတိ စကားအရ ကောက်ယူ၍ကောင်းစွာပေးလေ၏။ ဆရာကြီးထံ ပညာသင်ကြားလာခဲ့ကြလေရာ မကြာမီ ပညာသင်ကြား တတ် မြောက်လာခဲ့ကြလေသည်။ ထို့ကြောင့် မေရူပသည် မောင်သစ္စာကို နှုတ်ဆက်လျက် ဆရာကြီးထံမှ ပြန်ခဲ့လေ၏။ မောင်သစ္စာကား မပြန်သေးဘဲ နောက်ကျကျန်ရစ်နေခဲ့လေ၏။ မင်းသမီးပြန်သွားသောအခါ မောင်သစ္စာသည် တွေးတောမှုတစ်ခု ဖြစ် လာခဲ့ရလေသည်။

မေရူပသည် ဘုရင်မင်း၏ သမီးတော်တစ်ဦး ဖြစ်သည်။ ငါမူကား သူဆင်းရဲ သားသာတည်း။ ငါ့ကို ကတိဝန်ခံခဲ့ခြင်းကား တည်လက်ရာအံ့လော။ ငါနှင့်သူ ဘုန်းကံချင်းတူလှသည်မဟုတ်။ မင်းသမီးကို အဘယ်သို့ ငါရနိုင်အံ့နည်း။ သူမကို မရခြင်းအတူ စောင့်လျက်နေ၍ ထူးအံ့လော့။ အဘယ်အကျိုးရှိရာအံ့နည်း။ ယင်း သို့ အကြံဖြစ်ကာ စိတ်ပျက်လာခဲ့ရလေ၏။

ထို့နောက် မျှော်လင့်ချက် ပြတ်ကင်းလျက် “ရသေ့ရဟန်းပြု၍ နေသည်က ကောင်းမည်”ဟု ဆုံးဖြတ်လိုက်လေ၏။ မကြာမီ မောင်သစ္စာသည် မိမိအကြံအစည် အတိုင်း ရသေ့ရဟန်းပြုခဲ့လေ၏။ ငြိမ်းချမ်းရာကို ရှာလျက် တစ်ယောက်တည်း ထွက်ခွာသွားလာ လှည့်ပတ်နေခဲ့လေသည်။

မေရူပသည် ကောင်းမွန်စွာ မိဘရပ်ထံ ရောက်ရှိခဲ့လေ၏။ ထိုနောက်များ မကြာမီ မေရူပ၏ သတင်းသည် ကျော်ကြားလာခဲ့လေသည်။ 'မေရူပသည် ရုပ်ဆင်း အင်္ဂါလှပတင့်တယ်ပေသည်။ ဖြောင့်မတ်တည်ကြည်သော စိတ်နှလုံးရှိသည်။ မြဲခိုင် သော သစ္စာရှိချေသည်။ နူးညံ့သိမ်မွေ့ လိမ္မာသည်။ အသိပညာနှင့်ပြည့်စုံသည်။ ပညာတတ်မြောက်သည်။ ချစ် နှစ်သက်စရာပြောဆိုတတ်သည်။ နှုတ်ချိုသော စကားလည်းရှိသည်။ ကိုယ်ကျင့်တရား စောင့်စည်းလေ့ရှိသည်'ဟူသော ကောင်း သတင်းများထွက်လေသည်။ ပန်းရနံ့ကဲ့သို့ ထုံသင်းကြိုင်လှိုင်လေသည်။ ထို့ကြောင့် အရပ်ရပ်သို့ ပျံ့နှံ့၍ လူတိုင်းသိရှိခဲ့ပေ၏။

ထိုသို့ ကျော်ကြားလေသဖြင့် အတိုင်းတိုင်း အပြည်ပြည်ကလည်း ချီးမွမ်းလာခဲ့ ကြလေ၏။ တိုင်းနိုင်ငံ အသီးသီးမှ မင်းညီမင်းသားများသည် လိုလားမှု ဖြစ်ခဲ့ရ လေသည်။ ထို့ကြောင့် မေရူပနှင့်လက်ထပ်ထိမ်းမြားရန် ဘုရင်မင်းထံ တောင်းခံ ခဲ့ကြလေ၏။ ဘုရင်မင်းလည်း တောင်းခံသူများလေသဖြင့် အခက်ကြုံခဲ့ရလေ၏။ “မည်သူကို လက်ခံ၍ မည်သူနှင့်ပေးစားရမည်နည်း၊ မည်သူ့ကိုကား ဖယ်ရှားရမည် နည်း' ဟု စဉ်းစားမရ ဖြစ်လာခဲ့ရလေ၏။

ဘုရင်သည် သမီးတော်အတွက် အကြံအိုက်နေသည်ကို မေရူပသိမြင်လာခဲ့ရ လေသည်။ ဖခင်၏ပူပင်သောက စိုးရိမ်နေခြင်းကို သနားမှုဖြစ်လာခဲ့လေ၏။ ထို့ ကြောင့် ဖခင်ကို စိတ်ချမ်းသာစေရန် မေရူပက ထုတ်ဖော်လာခဲ့ရလေသည်။ တစ်နေ့သ၌ မေရူပက ဖခင်ကို လျှောက်တင်လေ၏။

'ခမည်းတော် မင်းမြတ် မကြောင့်ကြပါလင့်၊ စိတ်အေးချမ်းသာစွာပင် စံတော်

မူပါ၊ သမီးတော်၏ အိမ်ထောင်ရေးသည် ကင်းရှင်းပြီးသာဖြစ်ပါသည်။ တက္ကသိုလ်ပြည်တွင် ပညာသင်ကြားစဉ်ကပင် အိမ်ထောင်ဘက် ပြုခဲ့ပြီးဖြစ်ပါသည်။ သမီး တော်နှင့်ပညာအတူ သင်ဘက် မောင်သစ္စာဆိုသူနှင့် ကတိ သစ္စာထားရှိခဲ့ပါ သည်။ မောင်သစ္စာမှတစ်ပါး မည်သူနှင့်မှ လက်ထပ်မှု မပြုလိုပါ'ဟု ပြောလေသော် ဘုရင် လည်း စိတ်သက်သာရာ ရရှိခဲ့ရလေ၏။

ထိုသတင်းကို မေးစမ်းလာသမျှ မင်းတို့ကို ပြန်ကြားလေ၏။ မင်းညီမင်းသား

တိုင်းကိုလည်း အသိပေးကျေနပ်စေခဲ့လေသည်။ ထို့ကြောင့် မျှော်လင့်မှုမရှိ ဖြစ်ရ ကာ နောက်ထပ်ဆက်သွယ်မှုများ တန့်ရပ်သွားခဲ့ကြ၏။ ထိုအခါမှ မင်းသမီးသည် ဖခင်ထံ ခွင့်တောင်းလေ၏။ အခွင့်ယူပြီးနောက်

တက္ကသိုလ်ဆရာကြီးထံသို့ မောင်သစ္စာကို ရှာဖွေရန် သွားလေသည်။ မင်းသမီး မေရူပသည် ခရီးအတန်ပေါက်မြောက်ခဲ့လေ၏။ ထို့နောက် တောအုပ်တစ်ခုအနီးသို့ ရောက်ခဲ့ရလေသည်။ ထိုတွင် ခိုးသားဓားပြတို့နှင့် ပက်ပင်း တွေ့ဆုံရင်ဆိုင်ခဲ့ရလေ၏။ မေရူပကို မြင်လျှင် ဝတ်ဆင်လာသော အဆင်တန် ဆာများကို လိုလားတပ်မက် နှစ်သက်ခဲ့ကြလေသည်။ ထို့ကြောင့် မေရူပကို ‘မပြေး နှင့်ရုပ်လော့' ဟု ဆိုကြကာ တားမြစ်ကြလေ၏။ မေရူပလည်း တစ်ခွန်းသော စကားဖြင့်ပင် ရင်ဆိုင်လေသည်။ ထိုအခါ ခိုးသူကြီးက အံ့ဩလျက်. . .

“နှမ သင်သည် ကြောက်ရွံ့ခြင်း ကင်းဘိသည်။ မတုန်မလှုပ် ရဲရင့်လှချေ သည်။ တစ်ကိုယ်တစ်ကာယတည်း အားကိုးမဲ့ သွားရဲသည်။ မည်သည့်အရေးကိစ္စ ရှိသနည်း။ သင်ကား ငါတို့၏ လက်ထဲကျရောက်ခဲ့လေပြီ။ အသက်ဆုံးရှုံးခံလိုသ လော၊ မိမိဌာနကို ကောင်းစွာ ပြန်သွားလိုချင်သလော ရွေးရန်သာ ရှိတော့သည်။ အသက် မသေလိုပါက ပါလာသမျှ ဘယက်ဒွါဒရာ တန်ဆာများကို ပေးရစ်ခဲ့လော့' ဟု ခြိမ်းခြောက်ပြောဆိုတောင်းလေ၏။

မေရူပလည်း မကြောက်မရွံ့ တုန်လှုပ်ခြင်းမရှိဘဲ ပြန်ပြောလေသည်ကား. .

'အမောင်တို့ မိမိမှာ ဖခင်၏ သောကကို ပျောက်စေရန် ခရီးထွက်ခွာလာရ ပါသည်။ တက္ကသိုလ်ပြည် ဆရာကြီးထံ သွားရောက်ပါမည်။ အတူ ပညာသင်ဖက်နှင့် သစ္စာပန္နက် ထားရှိခဲ့ဖူးပါသည်။ ထိုသစ္စာကို မဖောက်ဖျက်လိုသဖြင့် ကတိအတိုင်း အတွေ့ခံလိုပါသည်။ သေရခြင်းထက် ကတိပျက်ခံရမည်ကိုသာ ကြောက်လှပါသည်။ တောင်းပန်ပါရစေ။ ဆရာကြီးထံမှ သစ္စာထားခဲ့သူကို ရှာဖွေမေးမြန်းစုံစမ်းလိုပါ သည်။ ထိုက ပြန်ရောက်သောအခါ မိမိ၏အသက်ခန္ဓာကို အပ်နှင်းပါအံ့။ သဘော ရှိစွာ ယူငင်အသုံးပြုနိုင်ပါသည်” ဟု ဆိုလေသော် ခိုးသူကြီးလည်း စဉ်းစားမှု ပြုရ လေ၏။

ထို့နောက် ‘ဤစကားသည် တကယ်မှန်၏လော၊ မှန်ချေက

သစ္စာပြု၍သွားလေတော့' ဟု ဆိုလေ၏။

အရှင်စက္ကိန္ဒ

မေရူပလည်း သစ္စာပြုလေသဖြင့် လွှတ်လိုက်လေသည်။ ထိုကတစ်ဖန် ခရီး ဆက်ခဲ့ရာ တောတန်းတစ်ခုအနီးသို့ ရောက်ခဲ့လေသည်။ ထိုတွင် ဘီလူးကြီးတစ် ကောင်နှင့်တွေ့လေရာ ဆီးတားခြင်းခံရလေ၏။ မကြောက်မလန့်ဘဲ တန့်ရပ်ခဲ့လေ သည်။ ဘီလူးက 'ငါ့အစာ ဖြစ်ရချေအံ့၊ အစာမစားရသည်မှာ သုံးရက်တိုင်လေပြီ” ဟု ခြိမ်းခြောက်ပြောဆိုလေ၏။ သို့သော် မေရူပသည် ခိုးသူတို့အား ပြောဆိုခဲ့သည့်

အတိုင်း ပြောပြလေ၏။ ထိုအခါ ဘီလူးကြီးကလည်း သွားခွင့်ပေးလိုက်လေသည်။ ခရီးစဉ်အတိုင်း သွားပြန်သော် ဆရာကြီးထံ ရောက်ရှိလေ၏။ ဆရာကြီးအား ပညာသင်ဖက်ဖြစ်ခဲ့သူ မောင်သစ္စာအား မေးလေ၏။ 'မောင်သစ္စာကား ယခု ရသေ့ ရဟန်းဘဝရောက်ရှိခဲ့လေပြီ၊ အဘယ်အလို့ငှာ သိချင်ရာသနည်း'ဟု ဆရာ ကြီးက ပြောလေသည်။

ပညာသင်ကြားစဉ်က ကတိသစ္စာထားရှိခဲ့ဖူးကြောင်း၊ ထိုကိစ္စနှင့်တွေ့လိုလှ ပါကြောင်းဖြင့် မေရူပလည်း ပြန်ပြောခဲ့သည်။ ထို့ကြောင့် ဆရာကြီးသည် မောင်သစ္စာကို ရသေ့ပြုနေရာမှ ခေါ်ယူ၍ ပေးလေ၏။

ရောက်လာသော် ၎င်းတို့နှစ်ဦးသည် တွေ့ဆုံခဲ့ကြလေသည်။ အချင်းချင်း လာရောက်ခြင်းကိစ္စကို မေးမြန်းပြောဆိုကြလေ၏။ “ကတိ အတိုင်း တည်လှသည်၊ သစ္စာမဖောက်ဖျက်လို၍ အသက်စွန့်ကာ လာခဲ့သည်။ တောအထပ်ထပ်၊ တောင်အတန်တန်ကို ကျော်ဖြတ်လာခဲ့သည်။ ဘေးအန္တရာယ်အသွယ်သွယ်ကို အရေးမထားဘဲ လာရောက်ခဲ့သည်။ သင့်အား ငါအလွန်အံ့ဩသမှုပြုပါ၏။ ထိုထက် သစ္စာကတိကို ငါအလွန်ချီးကျူးပါ၏။ သင့်လို မိန်းမမြတ်ကား ရှားပါလှပေ တကား” ဟု လည်း ရသေ့မောင်သစ္စာက ဝမ်းသာအားရစွာ ပြောလေ၏။

ထိုနောက် “ဤနေရာသို့ သာမညစွမ်းရည်ဖြင့် မရောက်နိုင်ပါ၊ လာရောက်ခဲ့

ခြင်းကိုလည်း ကျေးဇူးတင်ပါသည်။ မိမိမူကား သင်နှင့်ခွဲခွာသွားပြီးစပင် အထင်လွဲ မှားကာ စိတ်လျှော့လိုက်ပေပြီ၊ ဃရာဝါသ အိမ်ထောင်မှုကို ငါမလိုရာကား ရသေ့ ပြုခဲ့ပြီးချေပြီ။ ငြိမ်းချမ်းရာကိုသာ ငါရှာဖွေတော့အံ့၊ နှမလိုရာသို့သာသွားလေလော့” ဟု ခွင့်ပြုလေ၏။

ထိုအခါ မေရူပသည် စိတ်လက်ချကာ ပြန်လာလေ၏။ လမ်းခရီးတွင် ကတိ ပြုခဲ့သမျှတို့ကိုလည်း မသွေမလွဲ တွေ့ဆုံခဲ့လေ၏။

ဘီလူးကြီးက “သင်သည် အသက်ဘေးမှ လွတ်မြောက်ခဲ့လေပြီ၊ သို့သော်လည်း

ငါ၏အထံသို့ တစ်ဖန်လာ၍ မိမိကိုယ်ကို အပ်နှံရဲသည်ကား သစ္စာတရားပင်တည်း။

သစ္စာကတိမြဲလှသူသင့်အား ငါမည်သို့ စားဝံ့ရဲအံ့နည်း။ စားမိမှားချေက မီးတောက်လောင်ကျွမ်းရာ၏။ မိုးကြိုးလောင်မီးသော်လည်းကျချေရာ၏။ ဝရဇိန်လက်နက် ဦးခေါင်းထက်ကို နှစ်စိတ်ခွဲမူလည်း ခွဲရာ၏။ အသင်လူသားကို ငါကား မစားဝံ့ပါ။ သင်လိုရာခရီးကိုသာ အောင်မြင်ချောမောစွာ ပြန်သွားပါလေ တော့”ဟု ခွင့်ပြုလိုက် လေ၏။ ထို့ပြင် ရွှေ၊ ငွေ၊ ရတနာများကိုလည်း လက်ဆောင် ပေးလိုက်လေ၏။ ထိုက ပြန်လေသော် ခိုးသားတို့ထံရောက်ကြောင်း ပြောပြလေ၏။

“မိမိ ခန္ဓာကိုလည်းကောင်း၊ ဘယက်ဒွါရာကိုလည်းကောင်း၊ အလိုရှိသလို အသုံးပြုနိုင်ပါသည်” ဟု ပြောဆိုအပ်နှင်းလေ၏။

“သေဘေးမှ လွတ်သူဖြစ်လျက် ပြန်လာခြင်းကား အံ့ဖွယ်ရှိပေစွ၊ သင်အား မကြောက်မရွံ့တတ်သောတရားသည် သစ္စာပင်တကား၊ သင့်ကို ငါတို့ မည်သို့ပြုမူ နိုင်ရာအံ့နည်း။ သင့်ကို ပြုမူမိမှားက ငါတို့တွင် တစ်စုံတစ်ခုသော ဘေးအန္တရာယ် သည် ကျရောက်မည် မလွတ်တည်း။ ထို့ကြောင့် သင်အား ငါတို့ခွင့်ပြုပါ၏။ ချမ်းသာ စွာ ပြန်သွားပါလော့” ဟု လွှတ်လိုက်လေ၏။ ဘီလူးကြီးတို့အတူ ခိုးသားတို့ကလည်း လက်ဆောင်ပေးလိုက်ကြလေ၏။

မေရူပသည် အသက်ချမ်းသာစွာ ပြန်လာခဲ့လေ၏။ ရွှေငွေလက်ဆောင်များ ကိုလည်း ရရှိလာခဲ့လေ၏။ ရောက်လေသော် ထိုရလာသမျှတို့ကို မိဘတို့အား အပ်နှံခဲ့လေ၏။ မိမိမူကား အိမ်ထောင်မပြုရတော့ဘဲ ရသေ့မလုပ်ခဲ့လေ၏။ မောင်သစ္စာအတူ ငြိမ်းချမ်းရာကို ရှာဖွေခဲ့ရလေသတည်း။