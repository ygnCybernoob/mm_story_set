ညနေတိုင်း ညနေတိုင်း ကျောင်းသူ ကျောင်းသားကလေးတို့သည် ကျောင်းမှ အပြန်တွင် ဘီလူးကြီး၏ ဥယျာဉ်သို့သွား၍ ကစားလေ့ရှိကြသည်။ ဥယျာဉ်တွင်း၌ နူ ညံ့စိမ်းမြသော မြက်များပေါက်နေ၍ အလွန်လှပ

ကျယ်ဝန်းလေသည်။ မြက်ခင်းထဲတွင် ဟိုတစ်ကွက် သည်တစ်ကွက်နှင့် လှပသော ပန်းကလေးများသည် ကြယ်ပွင့်ကလေးမျာ ပမာ ပွင့်နေကြသည်။ မက်မန်းပင် တစ်ဆယ့်နှစ်ပင်တို့လည်း နွေဦးပေါက်တွင် နူးညံ့သော ပန်းရောင် ပုလဲရောင်ပန်းများဖြင့် ပွင့်ကြ၍ သရဒရာသီတွင် သီးကြသည်။ သစ်ပင်များပေါ်တွင် နား၍ ငှက်ကလေးများသည် သာယာကြည်နူးဖွယ်ရာ သီဆို ကြွေးကြော်ကြသောကြောင့် ကလေးများသည် ကစာ ရပ်ကာ နာ စိုက် ထောင်တတ်ကြသည်။ “ဥယျာဉ်ထဲမှာ ငါတို့ သိပ်ပျော်တာပဲ” ဟုလည်း ကလေးများ ပြောကြသည်။

၄

တစ်နေ့သောအခါ ဘီလူးကြီး ခရီးသွားရာမှ ပြန်လာသည်။ သူသည် အခြား ဘီလူးကြီးတစ်ဦးထံသို့ အလည်သွား၍ ခုနစ်နှစ်ကြာသောအခါ သူ ့မှာ ပြောစရာ စကားကုန်ပြီဖြစ်၍ သူ ့ရဲတိုက်သို့ ပြန်လာခဲ့ခြင်းဖြစ် သည်။ ဥယျာဉ်ထဲသို့ ရောက်သောအခါ ကလေးများကစားနေသည်ကို သူ မြင်သည်။

“မင်းတို့ ဘာလုပ်နေကြသလဲ”ဟု သူက အသံကြိမ်းကြီးဖြင့်မေးရာ ကလေးများ ထွက်ပြေးကြသည်။

“သည်ဟာ ငါ့ဥယျာဉ်ဆိုတာ လူတိုင်းသိတယ်၊ ငါကလွဲရင် ဘယ်သူမှ မလာရဘူး”ဟု ဘီလူးကြီးကပြောပြီး ဥယျာဉ်ကိုပတ်ကာ အုတ်တံတိုင်းကြီး ခတ်၍ ကြော်ငြာတစ်ခုကိုလည်း ရေးထားသည်။

ဖြတ်သန်း သွားလာသူတို့ကို တရားစွဲဆိုမည်။

ဘီလူးကြီးသည် အလွန်တစ်ကိုယ်ကောင်းနိုင်သည်။ ယခုအခါ သနား စရာကောင်းသော ကလေးတို့မှာ ကစားရန် နေရာ မရှိတော့ပြီ။ သူတို့သည် လမ်းပေါ်မှာ ကစားကြည့်ကြသည်။ သို့သော် လမ်းမှာ အလွန်ဖုန်ထူ၍ ကျောက်ခဲများစူးသောကြောင့် သူတို့သည်မကြိုက် ကြ။ သူတို့သည် ကျောင်းဆင်းသောအခါ အုတ်တံတိုင်းကို ပတ်ချာလှည့် လျှောက်၍ ဥယျာဉ်ထဲ၌ ကစားခဲ့ရသည့် အကြောင်းကို ပြောလေ့ရှိကြသည်။ “ဥယျာဉ်ထဲမှာ ငါတို့ သိပ်ပျော်ကြတာပဲ”ဟု တစ်ယောက်ကို တစ်ယောက် ပြောကြသည်။

ထို့နောက် နွေဦးပေါက်လေသည်။ တစ်နယ်လုံ တွင် ပန်းများပွင့်ကြ၍ ငှက်ကလေးများ မြူးပျော်ကြသည်။ တစ်ကိုယ်ကောင်းနိုင်သော ဘီလူးကြီး၏ ဥယျာဉ်သာလျှင် နွေဦးမပေါက်ဘဲ ဟေမန္တ ဆောင် ရာသီ ရှိနေလေသည်။ ဥယျာဉ်ထဲ၌ ကလေးများမရှိတော့သဖြင့် ငှက်များ တေးမဆိုကြတော့။ ပန်းများလည်း မပွင့်ကြတော့။ တစ်ခါသော် ပန်းကလေးတစ်ပွင့်သည် မြက်ထဲမှ ခေါင်းပြူ၍ထွက်လာသည်။ သို့သော် ကြော်ငြာကြီးကို မြင်ရသော အခါ ကလေးများအတွက် ဝမ်းနည်းလှသောကြောင့် မြေကြီးထဲသို့ ပြန်ဝင် သွားပြီးလျှင် အိပ်မြဲ အိပ်ပြန်လေသည်။ ဥယျာဉ်ထဲ၌ မွေ့လျော်နေသူတို့မှာကား နှင်းပွင့်နှင့် နှင်းခဲများသာ ဖြစ်ကြသည်။ “ဤဥယျာဉ်ကို နွေဦး သည် မေ့သွားပြီ၊ ထို့ကြောင့် ငါတို့သည် ဤအရပ်၌ တစ်နှစ်ပတ်လုံး နေကြမည်” ဟု သူတို့ ကြွေးကြော်ကြသည်။ နှင်းပွင့်သည် မြက်များကို သူ၏ ထူလှသော စောင်ဖြူကြီးဖြင့် လွှမ်းခြုံထားသည်။ သစ်ပင်များကို ငွေရောင်တောက်အောင် ရေးခြယ်ထားသည်။ ထို့နောက် သူတို့သည် မြောက် လေကို သူတို့နှင့်အတူလာနေရန် ဖိတ်ခေါ်၍ မြောက်လေလည်း လာလေ သည်။ မြောက်လေသည် သားမွေးကိုခြုံ၍ ဥယျာဉ်ထဲတွင် တစ်နေ့လုံး ဆူညံစွာမြည်ဟည် ပြီးလျှင် မီးဖိုခေါင်း တိုင် ပြွန်များကို တိုက်ခတ်ပစ်ချသည်။ “ဤအရပ်သည် ပျော်ဖွယ်ကောင်းသော အရပ်ဖြစ်သည်၊ မိုးသီးကိုလည်း အလည် ခေါ်ရလျှင် ကောင်းမည်”ဟု သူက ပြောသည်။ ထို့ကြောင့် မိုးသီး အလည်လာသည်။ နေ့တိုင်း နေ့တိုင်း မိုးသီးသည် သုံးနာရီ၊ သုံးနာရီကြာမျှ ရဲတိုက်ကြီး ခေါင်မိုးပေါ်တွင် တဖြောင်းဖြောင် ကျရာ အုတ်ကြွပ်များကျိုး ပျက် သည်။ ထို့နောက် သူသည် ဥယျာဉ်ကို လှည့်ပတ်၍ မြန်မြန်ကြီး ပြေးလေ သည်။ သူသည် အဝတ်ဖြူကို ဝတ်သည်။ သူ အသက်ရှူထုတ်လိုက်သော လေသည် ရေခဲနှင့် တူလေသည်။

တစ်နေ့သောအခါ ဘီလူးကြီးသည် ရဲတိုက်ပြတင်းဝ၌ထိုင်ကာ ချမ်း အေး၍ ဖြူဖွေ သော သူ၏ ဥယျာဉ်ကြီးကိုကြည့်ကာ “သည်နှစ် နွေဦးပေါက်ခဲ လှသည်၊ ဘာကြောင့်ပါလိမ့်၊ မကြာမီ ရာသီဥတုပြောင်းလဲကောင်းပါ၏”ဟု ညည်းညူလေသည်။

သို့သော် နွေဦးကာ မပေါက်။ နွေရာသီလည်း မလာ။ သရဒရာသီတွင် ဥယျာဉ်တိုင်း၌´ ရွှေပမာ သစ်သီးများမှည့်ဝင် ကြသည်။ သို့သော်လည်း ဘီလူးကြီး၏ ဥယျာဉ်၌ကား တစ်လုံးမျှ မသီး။ “ဘီလူးကြီးသည် တစ်ကိုယ် ကောင်း နိုင်လှသည်”ဟု သရဒရာသီက ဆိုလေသည်။ ထို့ကြောင့် ဥယျာဉ်တွင် ၌ ဟေမန္တ ဆောင် ရာသီ အမြဲတည်ရှိ၍ မြောက်လေ၊ မိုးသီး၊ နှင်းခဲ၊ နှင်းပွင့်တို့သည် သစ်ပင်များအကြား၌ ကခုန်မြူးတူးကြသည်။

တစ်နေ့နံနက်သော် ဘီလူးကြီးသည် အိပ်ရာထဲမှ နိုးနေ၍ သာယာ သော တူရိယာသံတစ်ခုကို ကြာ သည်။ တူရိယာသံသည် သာယာငြိမ့်ညောင်း လှသောကြောင့် ဘုရင့် တူရိယာသည်များ တီးမှုတ်ကြရော့သလားဟုပင် ဘီလူးကြီး ထင်မိသည်။ သို့သော် ထိုအရာကား လင်းနက်ငှက်ကလေး သီဆိုသော သီချင်းသံမျှသာဖြစ်သည်။ တူရိယာသံကို မကြားရသည်မှာ ကြာလှပြီဖြစ်၍ လင် နက်ငှက် ကလေး၏ သီချင်းသံကိုပင် ဘီလူးကြီးသည် ကမ္ဘာပေါ်တွင် အသာယာဆုံးသော တူရိယာသံဟု ထင်မိသည်။ ထိုခဏ၌ မိုးသီးများသည် အကအခုန်ကို ရပ်ကြသည်။ မြောက်လေလည်း ကြွေးကြော် မြည်ဟည်းခြင်းကို ရပ်လိုက်လေသည်။ ပွင့်နေသော တံခါး မှလည်း အလွန် မွှေးကြူသော ရနံ့ကလေးတစ်ခုသည် ဘီလူးကြီးဆီသို့ ရောက်လာသည်။ ထိုအခါ ဘီလူးကြီးက “နွေဦးပေါက်လာပြီ ထင်သည်”ဟုဆိုကာ အိပ်ရာမှ ခုန်ထ၍ အပြင်သို့ လှမ်းကြည့်သည်။

ဘာကို သူ မြင်ရပါသလဲ။

အလွန် အံ့သြဖွယ်ကောင် သော အခြင် အရာကို သူ မြင်ရသည်။ အုတ်တံတိုင်း အပေါက်ကလေးတစ်ခုမှ ကလေးများသည် ဥယျာဉ်ထဲသို့ တိုးဝင်လာကြ၍ သစ်ကိုင်းများပေါ်တွင် သူတို့ ထိုင်နေကြသည်။ ဘီလူးကြီး မြင်နိုင်သော သစ်ပင်ဟူသမျှတွင် ကလေးတစ်ယောက်စီ ရှိလေသည်။ သစ်ပင် များသည်လည်း ကလေးများ ပြန်လာသည့်အတွက် ဝမ်းသာလှသောကြောင့် ပင်လုံးကျွတ် ဖူ ပွင့်ကြကာ ယိမ်းကနေကြသည်။ ငှက်များလည်း ဟိုသည် လူ လာပျံသန်းကာ ပျော်ရွှင်စွာအော်မြည်နေကြ၍ ပန်းပွင့်များလည်း မြက် ကြားမှ ပေါ်ထွက်လာကာ ရယ်နေကြသည်။ ထောင်ကွေ ကလေး တစ်ခုထဲ မှတစ်ပါး ဥယျာဉ်တစ်ခုလုံးတွင် အလွန်သာယာလေသည်။ ထို့ထောင့်ကွေးကလေးထဲတွင် ဟေမန္တ ဆောင်းရာသီ ရှိနေသေးသည်။ ထောင့်ကွေး ကလေးထဲ၌ လူကလေးတစ်ယောက် ရပ်နေသည်။ သူသည် ငယ်လွန်း၍ သစ်ကိုင်းပေါ်သို့ မတက်နိုင်။ ထို့ကြောင့် သူသည် ငိုယိုကာ သစ်ပင်ကို လှည့်ပတ်နေလေသည်။ သစ်ပင်ကို နှင်းခဲ နှင်းပွင့်များ ဖုံ အုပ်ထားဆဲဖြစ်၍ မြောက်လေသည် အော်မြည်ကာ တိုက်ခတ်နေဆဲ ဖြစ်သည်။ သစ်ပင်က “တက်ပါ တက်ပါ”ဟုပြော၍ အကိုင်းများကိုညွှတ်ပေးသော်လည်း လူကလေး မှာ တက်ဖို့ရန် ငယ်လွန်းနေသည်။

ထိုအခြင်းအရာကိုမြင်ရသော ဘီလူးကြီး၏စိတ်မှာ ညွတ်နူး ကြေကွဲ လာသည်။ “ငါ ဘယ်လောက် တစ်ကိုယ်ကောင်းနေနိုင်သလဲ၊ နွေဦးပေါက် လာသည့် အကြောင်းရင်းကို ယခုမှ ငါသိရသည်၊ ထိုလူကလေးကို သစ်ပင် ထိပ်ဖျာ ပေါ်မှာ ငါ တင်ပေးမည်၊ ထို့နောက် တံတိုင်းကြီးကို ငါ ဖြိုလိုက် မည်၊ ထို့နောက် ငါ့ဥယျာဉ်ကို `ကလေးများ ကစားကွင် တစ်သက်လုံး ဖြစ်စေမည်”ဟု ဘီလူ ကြီး သည် သူ တစ်ကိုယ်ကောင်းနိုင်ခဲ့မိသည့်အတွက် တကယ်ပင် ဝမ်းနည်းသည်။

ထို့ကြောင့် သူသည် ရဲတိုက်ကြီးပေါ်မှ ဆင်းခဲ့၍ အရှေ့တံခါးကို ညင်သာစွာဖွင့်ပြီးလျှင် ဥယျာဉ်ထဲသို့ ထွက်သွားလေသည်။ သို့သော် ကလေး များသည် သူ ့ကို မြင်သောအခါ အလွန်ကြောက်ကြသည်။ ထွက်ပြေးကြ သည်။ ဥယျာဉ်ထဲတွင် ဟေမန္တ ဆောင်းဥတု ပြန်ဖြစ်လေသည်။ ထောင့်ကွေး ထဲက လူကလေးသာလျှင် ထွက်မပြေးဘဲ နေရစ်သည်။ အကြောင်းသော် ကား သူ့မှာ ငိုနေ၍ ဘီလူ ကြီးလာနေသည်ကို မမြင်ရပေ။ ဘီလူးကြီးသည် သူ့ကျောဘက်သို့ ဖြည်းညင်းစွာသွား၍ သူ့ကို ညင်သာစွာချီပြီးလျှင် သစ်ပင် ပေါ်တွင် တင်လေသည်။ ထိုခဏ၌ သစ်ပင်သည် ပန်းတို့ဖြင့် ပွင့်လာ၍ ငှက်များလည်း သစ်ပင်ပေါ်တွင် နာ ကာ သီဆိုကြသည်။ လူကလေးလည်း ဘီလူးကြီး၏ လည်ပင်းကိုဖက်ကာနမ်းလေသည်။ အခြားကလေးများသည် ဘီလူးကြီး၏ ရှေးကကဲ့သို့ မဆိုးတော့သည်ကို မြင်ရသောအခါ ပြန်လာ ကြ၍ သူတို့နှင့်အတူ နွေဦးလည်း ပါလာလေသည်။ “အို ကလေးတို့၊ ဤ ဥယျာဉ်ကား ယနေ့မှစ၍ သင်တို့၏ ဥယျာဉ်ဖြစ်ပြီ”ဟု ပြောကာ ဘီလူးကြီး သည် ပေါက်ချွန်းကြီးတစ်ခုကိုယူ၍ တံတိုင်းကြီးကို ဖြိုပစ်လိုက်သည်။ နေ့လယ်ချိန် ရွာသူရွာသားများ ဈေးသွားသောအခါ ဘီလူ ကြီးသည် ကလေးများနှင့်အတူ အလှဆုံးသော ဥယျာဉ်ကြီးထဲတွင် ကစားနေသည်ကို မြင်ကြရသည်။

ကလေးများ သည် ဥယျာဉ်ထဲ၌ တစ်နေ့လုံး ကစာ ကြ၍ ညချမ်းသို့ ရောက်သောအခါ ဘီလူးကြီးကို နှုတ်ဆက်ပြီးလျှင် အိမ်ကို ပြန်ကြသည်။ ထိုအခါ “ကျွန်ုပ် သစ်ပင်ပေါ်ကိုတင်ပေးရသည့် လူကလေး တစ် ယောက်ကော မမြင်ပါလား”ဟု ဘီလူးကြီးက မေးသည်။ ဘီလူ ကြီးသည် သူ ့ကိုနမ်းသွားသော လူကလေးကို အလွန်ချစ်လေသည်။

ထိုအခါ ကလေးများက “ကျွန်တော်တို့လည်း မသိပါ ၊ သူ ထွက်သွား ပါသည်”ဟု ပြန်ပြောကြသည်။

“သူ့ကိုတွေ့လျှင် မနက်ဖြန် လာဖြစ်အောင်လာပါလို့ ပြောလိုက်ပါ”ဟု ဘီလူးကြီးက မှာလေသည်။ သို့သော် ထိုလူကလေး ဘယ်မှာနေသည်ကို လည်း မသိကြ။ သူ ့ကို ရှေးကလည်း မမြင်ဘူးပါဟု ကလေးများက ပြန်ပြောသည်။ ထို့ကြောင့် ဘီလူးကြီး အလွန်စိတ်မကောင်း ဖြစ်သည်။ ညနေတိုင်း ညနေတိုင်း ကလေးများသည် ကျောင်းလွှတ်သောအခါ ဘီလူးကြီးနှင့် လာ၍ ကစားကြသည်။ သို့သော် ဘီလူးကြီးချစ်သော လူကလေးကိုကား မမြင်ကြရတော့။ ဘီလူးကြီးသည် ကလေးများအပေါ်၌ အလွန်ကြင်နာသည်။ သို့သော်လည်း သူ၏ ပထမမိတ်ဆွေကလေ ကို တမ်းတနေ၍ သူ ့အကြောင်းကို မကြာခဏပြောလေသည်။ “သူ ့ကို ငါ တွေ့ချင်ပါဘိတော့သည်”ဟု ပြောလေ့ရှိသည်။

ဤသို့ဖြင့် နှစ်ပေါင်းများစွာ ကုန်ကျွမ်းသွားရာ ဘီလူးကြီးလည်း အိုမင်း မစွမ်း ဖြစ်လာသည်။ ကလေးများနှင့် အတူလည်းမကစာ နိုင်တော့ပြီ။ ထို့ကြောင့် သူသည်ပက်လက်ကုလာ ထိုင်ကြီး တစ်ခုတွင် ထိုင်ကာကလေးများ ကစားသည်ကို ကြည့်၍ ဥယျာဉ်ကိုလည်း သဘောကျနေလေသည်။ “ငါ့မှာ ပန် တွေများစွာ ရှိသည်၊ သို့သော်လည်း ကလေးများသည် အလှဆုံးသော ပန်းပွင့်ကလေးများ ဖြစ်သည်”ဟု ဘီလူးကြီး ပြောတတ်သည်။

တစ်ခုသော ဟေမန္တ ဆောင်းရာသီ နံနက်ခင်းတွင်ဘီလူးကြီးသည် အဝတ်ဆင်ယင်နေခိုက် ပြတင်းမှကြည့်မိသည်။ သူသည် ပထမ ဆောင်း ရာသီကို မမုန်းတော့ပြီ။ ဆောင်းရာသီကား နွေဦးရာသီ ခဏ အိပ်ချိန်။ ပန်းပွင့်များ ခဏ အနားယူချိန်မျှဖြစ်သည်ကို သူ သိပြီ။

ထိုသို့ကြည့်နေခိုက် သူသည် မျက်စိကို ပွတ်ကာ သေသေချာချာကြည့် ပြန်သည်။ သူ မြင်ရသောအရာကား အံ့သြဖွယ်တစ်ခု ဖြစ်သည်။ ဥယျာဉ်၏ ထောင့်ကွေးကလေ အတွင်း၌ ဖွေးဖွေး ဖြူပွင့်နေသော သစ်တစ်ပင်ကို သူ မြင်သည်။ သစ်ကိုင် များသည် ရွှေရောင်တောက်နေ၍ ငွေသစ်သီးများသည် တွဲလဲကျနေပြီးလျှင် သစ်ပင်အောက်၌ ဘီလူးကြီးချစ်သော လူကလေး ရပ်နေသည်။

ဘီလူးကြီးသည် ရဲတိုက်ပေါ်မှပြေ ဆင်းလာ၍ ဥယျာဉ်ထဲသို့ ဝမ်းသာ အားရ သွားလေသည်။ ဘီလူးကြီးသည် မြက်ခင်းကိုကျော်ဖြတ်၍ လူကလေး ဆီသို့ အပြေးသွားသည်။ လူကလေးအနီးသို့ရောက်သောအခါ ဘီလူးကြီး၏ မျက်နှာသည် ဒေါသဖြင့် နီမြန်းလာ၍ “ငါ့သားကို ဘယ်သူရိုက်လိုက်သနည်း” ဟု မေးသည်။ အကြောင်းသော်ကား လူကလေး၏ လက်ဖဝါးများနှင့် ခြေထောက်တွင် လက်သည် ရာနှစ်ခု ရှိနေသည်ကို သူ မြင်သည်။

“ငါ့သားကို ဘယ်သူ စော်ကားလိုက်သလဲ ပြောပါ၊ ငါသွားပြီး သန်လျက်ဖြင့် ခုတ်သတ်မည်”ဟု ဘီလူးကြီး ပြောသည်။ 

“အဘ၊ ဆိုင်းပါဦး၊ ဤအရာများကား မေတ္တာ၏ ဒဏ်ရာများသာ ဖြစ်ပါသည်”ဟု လူကလေးက ပြန်ပြောသည်။

“အသင် မည်သူဖြစ်သနည်း”ဟု ဘီလူ ကြီးသည် မေးပြီးလျှင် အံ့ဩ လွန်းသဖြင့် လူကလေး၏ရှေ့တွင် ဒူ ထောက်လိုက်သည်။

ထိုအခါ လူကလေးသည် ဘီလူးကြီးကိုပြုံးကြည့်ကာ “အသင်သည် ကျွန်ုပ်အား ဥယျာဉ်ထဲတွင် ကစားရန် တစ်ခါ အခွင့်ပြုဖူးသည်၊ ယနေ့ကား အသင်သည် နတ်ပြည်ဖြစ်သော အကျွန်ုပ်၏ ဥယျာဉ်သို့ လိုက်ခဲ့ရမည်”ဟု ဆိုလေသည်။

ထိုနေ့ညနေ ကလေးများ ကျောင်းမှပြန်လာ၍ ဥယျာဉ်ထဲသို့ ပြေးဝင် သွားကြသောအခါ ဖြူဖွေးသောပန်းများ ဖုံးအုပ်လျက် သေနေသော ဘီလူး ကြီးကို တွေ ့ကြရလေသည်။

[အော်စကာ ဝိုင်းလ်ဒ် ၏ The Selfish Giant ကို ပြန်ဆိုသည်။ ]