ရှေးအခါက အလွန်သာယာလှသော တောအုပ်ကြီးတစ်ခု ရှိခဲ့လေသည်။ ထိုတောအုပ်ကြီး၌ ချေငယ်တစ်ကောင်နှင့် ကျီးကန်းတစ်ကောင်တို့ ကျက်စားနေထိုင် လျက် ရှိခဲ့ကြလေ၏။ ချေငယ်ကား တောအုပ်မြိုင်ကောင်းသော သစ်ပင်ကြီးတပင် ၏ အောက်၌ နေထိုင်လေသည်။ ကျီးကန်းငယ်မှာမူ ချေနေသော ထိုသစ်ပင်ကြီး ၏ ထိပ်ချာ ခေါင်ဖျားသစ်ကိုင်းခက်၌ နေလေ့ရှိလေ၏။ ငှက်တို့သည် သစ်ပင်ကြီး ကိုမှီခိုလျက် အချင်းချင်း မိတ်ဆွေဖွဲ့ကာ နေထိုင်လာခဲ့ကြလေ၏။ ရန်သူရောက်လာ

လျှင် တစ်ကောင်က တစ်ကောင်ကို အသိအမှတ်ပေး၍ နေလာခဲ့ ကြလေ၏။ တစ်နေ့သ၌ မြေခွေးတစ်ကောင်သည် ထိုသစ်ပင်ကြီးအောက်သို့ ရောက်ရှိ လာလေ၏။ ထိုမြေခွေးကို ကျီးကန်းက မြင်လေသော် မိတ်ဆွေချေငယ်ကို “အာ- အာ”ဟူသောမြည်သံကို ပြုလေ၏။ ချေငယ်ကလည်း တစ်စုံတစ်ခုသော ရန်သူများ ရောက်လာပြီဟူ၍ သိရှိလေ၏။ သစ်၊ ကျား၊ ခြင်္သေ့၊ မြေခွေး၊ မုဆိုးဘေးရောက်လာ သော် တိမ်းရှောင်လေ့ရှိ၏။ ထို့ကြောင့် ချေငယ်သည် မြေခွေးဘေးရန်မှ လွတ် မြောက်ရာသို့ ပုန်းအောင်းနေခဲ့လေ၏.

မြေခွေးသည် ထိုအချင်းအရာကို မြင်လေသော် မနာလိုဖြစ်လာလေ၏။ အကောက်ဥာဏ်ကြံဆင်လျက် မိတ်ဆွေပျက်ပြားမှုကို ပြုခဲ့လေ၏။ စဉ်းလဲကောက် ကျစ်တတ်သော မြေခွေးသည် တစ်နေ့သ၌ ချေငယ်ကို ဂုံးချောစကားပြောလေ၏။ ပြောသည်မှာ. . .

“အဆွေ ချေငယ်သင်နှင့်ကျီးကန်းသည် နှစ်ဦးချင်း မိတ်ဖွဲ့နေကြသည်။ ငယ် စဉ်ကစ၍ မိတ်ဖွဲ့နေကြခြင်းသည် ကောင်းအံ့မထင်။ အကြောင်းသော်ကား အဆွေ က အမြင့်မှာ မနေရဘဲ မြေတွင်သာ သွားလာနေရသည်။ ကျီးကန်းမှာ မြေသို့ မဆင်းသက်ရဘဲ ကောင်းကင်၌ပင် ပျံသန်းသွားလာနေရသည်။ ကောင်ကင်နှင့် မြေကြီးဆိုလျှင် မည်မျှကွာဝေးလေသနည်း။ ဟော. . . အပေါ်သို့ မော့်ကြည့်စမ်း ပါ၊ ကောင်းကင်၏အဆုံးကို မြင်၏လော၊ အောက်မြေကြီးကို ငုံ့ကြည့်စမ်းလော မည်သို့ တွေ့မြင်ရမည်နည်း။ ဤသို့ သဘောနှင်နှင် သင်တို့နှစ်ဦး မိတ်ဆွေဖြစ်အင် ကို မှတ်ကြစေချင်သည်။ အသင်နှင့်ငါသည်သာလျှင် စင်စစ်မိတ်ဆွေဖွဲ့သင့်လေ သည်။ ခြေလေးချောင်းရှိသူချင်း တူကြသည်။ မြေတွင် ဆိုလျှင်လည်း တွား၍ သွား တတ်သူချည်းဖြစ်သည်။ မတူသူကို တုနှိုင်းခြင်းကား အမှားသာတကား။ ယခု ငါပြောသောစကားကို ဟုတ်-မဟုတ် စဉ်းစားကြည့်ပါ။ မှန်သလော၊ မှားသလော

တွေးကြည့်ပါ။ ယင်းသို့ ဆင်ခြင် နှလုံးသွင်းကြည့်က အဖြေမှန်ကို သိသာထင်ရှားနိုင်ရာသည်” ဟု လှည့်ဖျားလေ၏။

မြေခွေး၏ ဖျားယောင်းစကားကို ချေငယ်သည် ကြားသိလာခဲ့ရလေသည်။ အကြိမ်ကြိမ် ကြားနာလာရလေသောအခါ နားယောင်မှုဖြစ်လာရလေ၏။ မိတ်ဆွေ ဖွဲ့မှု၌ စိတ်မချ၊ မယုံမကြည်သဘောရှိလာခဲ့လေ၏။ ထိုကြောင့် မြေခွေးကိုပင် မိတ်ဆွေ ဖွဲ့လိုခြင်း ဆန္ဒသက်ရောက်ခဲ့လေ၏။ မြေခွေးစကားကိုလည်း အကယ်ထင် မှတ်၍ လာခဲ့ရလေ၏။

စကားနားဝင်သောအခါကပင်စ၍ ချေငယ်သည် ကျီးကန်းကို မိတ်ဖျက်လာခဲ့ လေ၏။ မြေခွေးကိုပင် “အဆွေနှင့်ငါသည် ယနေ့မှစ၍ အဆွေခင်ပွန်းဖြစ်ကြအံ့” ဟုပြောဆိုဆက်ဆံလေသည်။ ထိုအခါ ချေငယ်၏ ယုံကြည်မှုကို မြေခွေးသည် ကောင်းစွာရရှိသွားလေ၏။ ထို့ကြောင့် ချေငယ်ကို မိမိနောက်သို့ လိုက်ပါနေစေရန် ခေါ်ဆောင်ခဲ့လေသည်။

ကျီးကန်းနှင့်ချေငယ်သည် မိတ်ဆွေအဖြစ်မှ တစ်စတစ်စ ဝေးကွာခဲကြလေ ၏။ ကျီးကန်းကို ဖယ်ရှားလျက် မိတ်ဆွေသစ်မြေခွေးကိုသာလျှင် အာထားလာလေ သည်။ မြေခွေးနောက်သို့ တကောက်ကောက်လိုက်ပါနေခဲ့လေ၏။ မြေခွေးကလည်း ချေငယ်ကို ပို၍ လှည့်ဖျားလာခဲ့လေသည်။ အခွင့်သင့်တိုင်း မြေခွေးက ဖျောင်းဖျ လှည့်စား၍ ပြောဆိုခဲ့လေသည်။

မြေခွေးနောက်မှ လိုက်ပါးနေစဉ် ချေငယ်အား ဤသို့ပြောလေ၏။ “အဆွေ သင်သည် ငါ့နောက်သို့ လိုက်ပါခြင်းကား အကျိုးရှိလေသည်။ ငါနှင့် မကွာ နေရသည်မှာ အကျိုးများချေစွ၊ လယ်ကွင်းထဲတွင် စိမ်းညို့နေသော စပါးခင်း များရှိကြသည်။ ကိုင်းယာခင်းတွင်ဆိုလျှင် ပန်းနုပန်းရွက်များ ပေါက်ရောက်လျက် ရှိနေသည်။ ထိုစပါးနှင့် နှံထွားသစ်ရွက်များကို ယခုစားရတော့မည်။ အသင် မကြောင့်ကြနှင့်”ဟု နှစ်သိမ့်ခဲ့လေသည်။

မကြာခင် လယ်ကွင်းတစ်ခုသို့ ရောက်ရှိခဲ့ကြလေ၏။ မြေခွေးစဉ်းလဲက. . . . “အဆွေ . . . ဟော . . . ကြည့်စမ်းပါလော့၊ လယ်ကွင်းထဲတွင် စိမ်းညို့နုနယ် သော စပါးခင်းများကို မြင်ပါ၏လော၊ ဘယ်ကလောက် လှပါသလဲ၊ အသင်သွား၍ ဝမ်းဝအောင်စားလေလော့” ဟု တိုက်တွန်းပြောဆိုလေ၏။ ထိုအခါ ချေငယ်လည်း စိတ်ရှိစွာ စားသောက်ခဲ့လေသည်။

ချေငယ်သည် လယ်ကွင်းထဲ၌ စားသောက်လာခဲ့ရသဖြင့် စိတ်ပျိုကိုယ်နုလာခဲ့ ရလေသည်။ ငယ်က မိတ်ဆွေကောင်းကို ကဲ့ရဲ့ပြစ်တင်၍ မိတ်ဆွေသစ်ကိုသာ ချီးကျူးခြင်းပြုလာလေသည်။

“ငါသည် ကျီးကန်းနှင့် အဆွေခင်ပွန်းပြုလာသည်မှာ ကြာခဲ့ပြီ၊ ဤမျှလောက်ကြာပြီးသော်လည်း ဤကဲ့သို့ အစားကောင်းများကို တစ်ကြိတ်တစ်ခါ မစားခဲ့ဘူး ချေ။ မိတ်ကောင်းဆွေကောင်းနှင့် ပေါင်းမိလျှင် စားသောက်မကုန်ဆိုရာသည်။ ကျီးကန်ကား ငါ၏ကောင်းသော မိတ်ဆွေမဖြစ်တန်ခဲ့ရာ၊ မြေခွေးနှင့်ပေါင်းဖော်မိ မှပင် အစားကောင်းကို စားလာရသည်။ ငါ့အတွက် မြေခွေးသာလျှင် မိတ်ကောင်း အစစ်ဖြစ်ရာသည်။ ငါသည် ယနေ့ကစ၍ ဤလယ်ကွင်းကို အမှီပြု၍ နေပေအံ့၊ အသက်ထက်ဆုံး တည်နေနိုင်လတ္တံ့” ဟုအောက်မေ့လာခဲ့လေသည်။

ချေငယ်သည် အစာ၌ တပ်နှစ်သက်၍ ဘေးကိုမမြင်လေဘဲ ရှိလေ၏။ ထို့ကြောင့် မကြာခဏ စပါးခင်းများကို ထွက်၍စားနေလေသည်။ စားဖန်များလာ သောအခါ လယ်ရှင် သူကြီးက မကြာခင် တွေ့မြင်လာခဲ့လေ၏။ မိမိစပါးခင်း ပျက်စီး ခံရသည်ကို စိတ်ဆိုးမာန်ပါ ဖြစ်လာရလေသည်။ ထိုအခါ ချေငယ်ကို ဖမ်းမိရန် ကြံဆောင်လာခဲ့ရလေ၏။ သွားလာနေကျဖြစ်သော လမ်းတို့၌ သားရေကျော့ကွင်း ကြီးကို တပ်ဆင်လေသည်။ မကြာမီ ကျော့ကွင်းထောင်ချောက်၌ ချေငယ်သည် မိလေ၏။ လည်ပင်းတွင် သားရေကျော့ကွင်းမိလေသော် ပြေးမလွတ်ဘဲ ရှိခဲ့ရ လေသည်။

ထိုအခါ ရုန်းကန်၍ ဟစ်အော်ခဲ့လေ၏။

“အဆွေမြေခွေး၊ ငါသည် ကျော့ကွင်း၌ အမိခံနေရပြီ၊ လယ် ရှင်ရောက်လာက အဖမ်းခံရမည် သာရှိတော့သည်။ သေမည့်ဘေးကို ဆိုက်ရောက်နေပြီ၊ အလျင် လာလှည့်ကူပါလော့၊ သားရေကျော့ကွင်းကြီးကို ကိုက်ဖြတ်ပေးချေလော့၊ ငါအား သေဘေးမှ ကင်တင်ပါလော့”ဟု အော်မြည်တမ်းယမ်းလေသည်။ ချေငယ်၏အော်သံကို ကြားရသောအခါ မြေခွေးက ပြောသည်မှာ. . .

“ငါသည် သင့်ကို ချစ်မြတ်နိုး၍ ခေါ်ယူလာခြင်းမဟုတ်၊ သင်၏အသားကို စားလို၍သာ ဥပါယ်တမဉ်ဖြင့် လှည့်ဖျားယူလာရသည်၊ သင်သည် ငါ၏အစာပင် အဖြစ်ခံရတော့အံ့” ဟု ထုတ်ဖော်လေသည်။ အားရဝမ်းသာစွာဖြင့် ချေငယ်သေ သည်တိုင် စောင့်စားနေလေ၏။ ကူညီရန် မပြုတော့ဘဲချေသေလျှင် အသားကို စားရတော့မည်ဟု မှတ်ထင်နေလေသည်။ ထိုနောက် တောချုံထူထပ်ရာသို့ ဝင်သွား လျက် ရွက်ပိတ်ပေါင်းထဲ ပုန်းအောင်းနေခဲ့လေသည်။

ချေငယ်သည် မြေခွေးမပေါ်လာမှန်း သိလာခဲ့လာ၏။ ထိုအခါမှ သတိရလျက် မိမိသေဘေးကို တွေးတောကြောက်ရွံ့လာလေသည်။

“ကောက်ကျစ်စဉ်းလဲသော မြေခွေးမိုက်၏ စကားကို ယုံမိမှားလေစွ၊ အစာကို သာမြင်၍ ဘေးကိုမမြင်မိလေခြင်းဟု ယူကျုံးမရဖြစ်ခဲ့လေ၏။ ထိုပြင် အရှည်ကို

မကြည့်ဘဲ အတိုကို ကြည့်မိခဲ့သည်တကား။ စကားပြောကောင်းသော မိတ်ဆွေမျိုးကိုပေါင်းဖော်မိလေသည်။ ယခု သေဘေးနှင့် ရင်ဆိုင်တွေ့ကြုံနေရလေပြီ မဟုတ် လော့။ ကောက်ကျစ်စဉ်းလဲ၍ မာယာများသော မြေခွေးမိုက်ကို အထင်ကြီးခဲ့ပေ သည်။ မိတ်ဟောင်းကို ပြစ်တင်ကဲ့ရဲ့ပြီးလျှင် မိတ်သစ်ကို ကျေးဇူးတင်မိခဲ့လေသည်။ ငါ ယုံစားခဲ့ခြင်းတို့ကား အမှားကြီးမှားလေစွ”ဟု နောင်တ ဖြစ်လာခဲ့ရလေ၏။ မိမိကိုယ်ကို အပြစ်တင် အမှားကောက်ခဲ့ရလေသည်။

မည်သို့အားထုတ်သော်လည်း လွတ်မြောက်ရန် ဝေးခဲ့၏ သေမည့်ဘေးကို ရှောင်ရှားရန်မတတ်နိုင် ရှိနေလေသည်။ ထိုသို့ အားငယ်စိတ်လျော့နေစဉ် မိတ်ဆွေ ဟောင်းကို သတိရလာသည်။

“မိတ်ဆွေဟောင်းဖြစ်ခဲ့ဖူးသော ကျီးကျန်းကား ရှိသေးသည်။ မည်သို့ဆိုစေ ကယ်မည်ဆိုက ကယ်နိုင်ကောင်းသည်။ မိတ်ဆွေရင်းကို ပစ်ခွာ၍ လှည့်ဖျားယုံစား မိလေသည်။ ယခုသေဘေးနှင့် ကြုံတွေ့နေရပြီ၊ မိတ်ဆွေကျီးကန်းပင်လျှင် ကယ်တင်လှည့်ပါ၊ အလျင်အမြန်လာရောက်၍ လွတ်အောင်ပြုပါလော့၊ ယင်ကြဲမ ကို မိတ်ဆွေဖွဲ့၍ မျက်စိရစ်ဝန်း၌ ယင်ကြဲဥဖြူစွာ ဥချပါလော့၊ ဦးခေါင်းနှင့်အမြီး ကို နှုတ်သီးဖြင့် ထိုးဆိတ်ဟန်ပြုပါလော့” ဟု ကျီးကန်းအား တမ်းတပြောဆိုလိုက် လေသည်။

တမ်းတတိုင်း ကျီးကန်းလည်း မဆိုင်းမတွဘဲ ရောက်လာခဲ့လေသည်။ ရောက် လာလာချင်း ဘေးဆိုက်နေသော ချေငယ်ကို တွေ့မြင်လေသော် လွန်စွာသနားလေ ၏။ ထိုကြောင့် ချေငယ်ဆန္ဒပြည့်ဝစေရန် ယင်မမဲရိုင်းကို မိတ်ဖွဲ့လျက် ချေငယ်မျက် စိဝန်း၌ ယင်ချေးဥ ဥချလေ၏။ ယင်ချေး ဥချပြီးသောအခါ ဦးခေါင်းနှင့်အမြီးကို နှုတ်သီးဖြင့် ထိုးဆိတ်ဟန်ပြုလေသည်။

ထိုအခြင်းအရာကို လယ်ရှင်မြင်လေသော် ချေငယ် အကယ်သေပြီဟု ထင် မှတ်လေ၏။ လျင်စွာပြေးလာခဲ့ကာ ချေငယ်မိနေသော ကျော့ကွင်းကို လည်မှဖြုတ် ချွတ်လေသည်။ ထို့နောက် နွယ်ကြိုးဖြတ်ရန် တောသို့ဝင်လေ၏။ ထိုစဉ် ကျီးကန်းက အသံပေးလေရာ ချေငယ်လည်း တစ်ဟုန်တည်း ထ၍ ပြေးသွားလေသည်။လယ်ရှင် သူကြီးမြင်လေသော် လက်၌ စွဲကိုင်၍ပါလာသော ဓားဖြင့် တစ်အားကုန်ပစ်လွှတ် လေသည်။ ထိုအခါ ချုံထဲ၌ ပုန်းအောင်းလျက်ရှိနေသော မြေခွေးဦး ခေါင်းကို ထိမှန်၍ အသက်ဆုံးရှုံးခဲ့ရလေ၏။

မြေခွေးမိုက်သည် ချစ်ခင်နေသော မိတ်ဆွေကို မကောင်းကြံဆောင်မှုကြောင့် ဘေးဒဏ်ထိခံရလေသည်။ မကောင်းကြံက ဘေးရန်ခခြင်း ဖြစ်ခဲ့ရလေ၏။ သူများကို မနာလို ကိုယ့်မှာအကျိုးမဲ့သာ ရောက်ခဲ့ရလေသည်။

“လူကို မကောင်း မကြံကောင်း၊ မကောင်းကိုယ့်တွင် ကိုယ့်ရင်တွင်းမှာ ပြေးလို့

ဝင်”ဟူ၍ မျက်မှောက်ဘေးထိခံခဲ့ရလေ၏။ “လူကိုမနာလို ကိုယ့်မှာအကျိုးမရှိ”

ဟူသော စကားစဉ်ကိုပါ ဖြစ်စေခဲ့လေသတည်း။