ရှေးအခါက တောချုံတစ်ခု၌ ကြက်မတစ်ကောင် ကျက်စားနေထိုင်လျက်ရှိ ခဲ့လေ၏။ ကြောင်တစ်ကောင်သည်လည်း ထိုတောသို့ ရောက်လာ၍ နေထိုင်လေ၏။ ကြက်မကား ပိုးမွှားများကိုယက်၍ ရှာဖွေစားသောက်လေ၏။ ကြောင်မှာ အသားငါး များကိုသာ စားသောက်ခဲ့လေ၏။

ကြက်မအတွက် အစာရှာစားရလွယ်၏။ ကြောင်အဖို့ရာ အစာရှာရခက်ခဲ လေ၏။ ထိုကြောင့် ကြက်မသည် အစာဝဖြိုးသော်လည်း ကြောင်ကား အစာခေါင်း ပါးလေ၏။ သို့နေလာခဲ့ကြရာမှ ကြောင်သည် အစာငတ်၍ ပိန်ချုံးလာခဲ့ရလေ၏။ တစ်နေ့သ၌ ကြောင်းသည် ကြက်မကို တွေ့မြင်မိလေ၏။ “ဤကြက်မကား အစာကောင်းရာတွင် ကျက်စားလေရာသည်၊ ကြက်မကို မိတ်ဖွဲ့မှသာလျှင် ငါလည်း အစာကောင်းစားရ၍ ဆူဖြိုးလာရမည်”ဟု အောက်မေ့လေ၏။

ထို့ကြောင့် ကြက်မကို မိတ်ဆွေဖွဲ့ဟန်ဆောင်ခဲ့လေ၏။ ကြက်မနှင့်ကြောင် သည် မယုံကြည်ကြသော မိတ်ဆွေဖြစ်လာခဲ့ကြလေ၏။ ကြက်မသည် ကြောင်ကို စိတ်မချ။ အန္တရာယ်ဖြစ်လာမည်ကို စိုးရိမ်လေသည်။ ကြောက်လန့်သောအားဖြင့် သာ မိတ်ဆွေဖွဲ့ခဲ့ရ၏။ သို့သော် အသင့်အတင့်သဘောကို ထားလျက် အလိုက်အသင့် ပေါင်းဖက်လာခဲ့ရလေ၏။

ကြောင်လည်း အခွင့်အလမ်းကို ချောင်းလျက်သာ နေလာခဲ့လေ၏။ တစ်နေ့တွင် ကြောင်က. . .

“မိတ်ဆွေ အဘယ်မှာ အစာရှာ သွားမည်နည်း”ဟု မေးလေ၏။ ကြက်မက “မြောက်ဘက်အရပ်သို့ သွားမည်”ဟု ပြောလေ၏။ သို့သော် စိတ်မချ၍ အစာရှာစဉ် တောင်ဘက်အရပ်သို့ သွားရောက်အစာရှာစားခဲ့လေ၏။ နောက်တစ်နေ့တွင် မေးရာ “တောင်အရပ်သို့ သွားမည်”ဟု ပြော၍ မြောက်အရပ်သို့ လွှဲဖယ်သွား၏။

ကြက်မပြောခဲ့ရာသို့ ကြောင်လည်း သွားရောက်ရှာဖွေလေ၏။ တစ်ခါမှ မတွေ့ရသဖြင့် ထပ်မံ၍ မေးမြန်းခဲ့လေ၏။ ထိုအခါ ကြက်မက. . .

“အသင် မရှာ၍ဖြစ်မည်၊ နက်ဖြန် အနောက်ဘက်ကို လာခဲ့လော့”ဟု မှာထား လေ၏။

သို့သော် အရှေ့ဘက်သို့လှည့်ကာ ရှာစားခဲ့သဖြင့် လွဲခဲ့ရလေ၏။ နောက်တစ် နေ့ “အရှေ့ဘက်ကိုသွား၍ ရှာမည်"ဟု ပြောသွားကာ အနောက်အရပ်သို့ ရှောင် သွားလျက် ရှာစားနေလေ၏။ ထိုကြောင့် တစ်ခါမှ ရှာမရဘဲ တလွဲစီသာဖြစ်ခဲ့ကြ ရလေ၏။

ကြောင်က ကြက်မကို ရှာမတွေ့လေသော် ဒေါသဖြစ်လာခဲ့လေ၏။

အမှန်ကိုမပြော၊ လိမ်လည်မုသားဆို၍ ရှောင်ရှားနေသည်ဟု အောက်မေ့လာ ခဲ့သည်။ ထို့ကြောင့် အခွင့်မသာလေ၍ ကြက်မသည် အသက်ချမ်းသာစွာ ရှိလာခဲ့ လေ၏။

တစ်နေ့သ၌ ကြောင်သည် ကြက်မကို အတွေ့ခံလေ၏။ တွေ့လျှင် လက်မ လွှတ်တော့ဘဲ.

“ယနေ့ သင့်ကို ငါစားရလိမ့်မည်”ဟု ပြောလေ၏။ ကြက်မကား...

“ငါ့ကိုမစားမီ အသနားခံပါရစေ”ဟုတောင်းဆိုလေ၏။

သဘောတူညီသဖြင့် ကြက်မသည် ခေတ္တအခွင့်အရေး ရရှိလေ၏။ ထိုကြောင့် ကြက်မသည် ကြက်ချေးတစ်တုံးကိုယိုချ၍ ကြက်ဥတစ်ဥကိုလည်း ဥချထားခဲ့လေ၏။

မကြာမီ ကြက်မကို ကြောင်သည် ကိုက်သတ်စားလေ၏။ ထားခဲ့သော ကြက် ချေးနှင့် ကြက်ဥတို့သာ ကျန်ရစ်ခဲ့ကြလေ၏။ ကြောင်လည်း အစာကောင်းစွာဝလေ သော် ထိုနေရာမှ ရှောင်ရှားသွားခဲ့လေ၏။ ထိုအခါမှစ၍ ကြက်နှင့်ကြောင်သည် ရန်ဘက်ဖြစ်ခဲ့ရလေ၏။

အမိမဲ့ကြသော ကြက်ချေးနှင့် ကြက်ဥတို့သည် ကြောင်ကို ဒေါသဖြစ်၍ ရန်ငြိုးပြုကြလေ၏။ အခဲမကြေဘဲ တတ်နိုင်လျှင် ကလဲ့စားချေမည်ဟု ကြံစည်ခဲ့ကြ လေ၏။

ထိုနောက် ကြောင်ကို လက်တုံ့ပြန်ရန် မကြာမီ လိုက်လံရှာဖွေခဲ့ကြလေ၏။ လမ်းတွင် တွေ့ကြသူများက မေးလေရာ.

“ကြောင်ကို စစ်ချီရန်သွားသည်”ဟု ပြောလေ၏။

“မည်သူမည်ဝါ လိုက်ကြမည်နည်း၊ ကြောင်သူတော်ကို လက်စတုံးချေဖျက် မည်”ဟုလည်း ကြိမ်းဝါးခဲ့လေ၏။

ကြားရသူများက "ကြောင်သည် သတ္တဝါများ၏ ရန်သူဖြစ်သည်။ ကြက်ချေး၊ ကြက်ဥပင် စစ်ချီနိုင်လျှင် ငါတို့ ပဇာလုပ်နေရအံ့နည်းဟု စကားဖြစ်ခဲ့ကြလေ၏။ ထိုအခါ အပ်က “ငါလိုက်မည်” ဟု ဦးစွာ ထွက်ဆိုလေ၏။ ထိုနောက် ကနားဝါးချောင်းလည်း လိုက်ပါရန်ပြောလေ၏။ ထိုကြောင့်ကဏန်းမ၊ ကြိုး၊ ဆိတ်၊ ကျည်ပွေ့ တို့ကလည်း အသီးသီး တပ်ကူလိုက်ပါခဲ့လေ၏။ ညဉ့်အချိန် ကြောင် သူတော်နေရာသို့ ရောက်ခဲ့ကြလေ၏။ ၎င်းရှိရာကို မလွတ်မိစေရန် ကြက်ဥက တပ်ချဖြန့်ခင်းလေ၏။ ထို့ကြောင့် အောက်ပိုင်းတွင် ချုပ်အပ်နှင့် ချည်ကြိုးအပြင် ဆိတ်နှင့် ကျည်ပွေ့က တာဝန်ယူစောင့်ခဲ့ရလေ၏။ အထက်ပိုင်းတာဝန်ကို ကြက်ဥ၊ ကြက်ချေးစု၊ ကဏန်းမတို့က ယူခဲ့ကြလေသည်။ ကြောင်သူတော်သည် ရန်သူစစ်ပြုလာသည်ကို သတိမထားမိချေ။ ကောင်းစွာ စိတ်ချလက်ချ အိပ်ပျော်လျက်ရှိချေ၏။ ညဉ့်သန်းကောင်း အချိန်ကျရောက်သော် ချုပ်အပ်က အိပ်ရာအောက်မှထိုးလေ၏။ စူးရှသော ဒဏ်ကိုခံရသောအခါ ကြောင် သည် အိပ်ရာမှ လန့်နိုးလေ သည်။

ကနားဝါးချောင်း - အနားထက်သော ဝါးချောင်း

ထိုအခါ ချက်ချင်းထပြီးသော် မီးမွှေးရန် သွားမည်ဟု ပြင်လေ၏။ ကြက်ချေး က အိပ်ရာအနီးတွင် အသင့်ရှိနေရာကား ထ,မိချင်း လက်ထောက်ခံလိုက်လေသည်။ ကြက်ချေးကိုနင်းမိသဖြင့် လက်ပေကျံလေသော် သုတ်စင်ရန် ထရံနားသို့သွားလေ ၏။ ထရံတွင်ရှိနေသော ဝါးကနားချောင်းကို ထိလေရာ လက်ပြတ်သွားရလေသည်။ ထိုကြောင့် ကပျာကယာလှည့်ကာ မီးညှိရန် မီးဖိုသို့ ပြေးခဲ့ရလေသည်။

မီးဖိုတွင် မီးတောက်စေရန် မီးမွှေးလေသော် ကြက်ဥပေါက်ကွဲလိုက်လေ၏။ ထိုအခါ မျက်စိမျက်ခွက်တို့ကို ပေရေလိမ်းကျံသွားလေသည်။ မျက်စိမဖွင့်နိုင်ရာကား ဆေးကြောရန် ရေအိုးမှခွက်ကို နှိုက်လေ၏။ အိုးထဲ၌ အသင့်ဝင်ရောက်နေသော ကဏန်းမသည်လက်ညှိုးကို ကိုက်ညှပ်လိုက်လေသည်။ ထိုကြောင့် အောက်သို့ဆင်း ရန်လာခဲ့လေ၏။

အိမ်အောက်တွင် ချည်ကြိုးသည် ကွင်းထောင်ထားရှိလေသည်။ အောက်သို့ ဆင်းလာလျှင် ကြိုးကွင်းတွင်ကျ၍ ဖမ်းမိချည်နှောင်ခံသွားရလေ၏။ မပြေးနိုင်မရုန်း နိုင်သောအခါ ဆိတ်သည် တအားကုန် ခတ်ဝှေ့ခြင်းပြုလေသည်။ ထိုနောက် ကျည်ပွေ့ကလည်း မလွတ်တန်း ရိုက်ထောင်းလေ၏။ ထိုအခါ ကြောင်သူတော် သည် နေရာတွင်ပင် ပွဲချင်းပြီး သေဆုံးရလေသတည်း။