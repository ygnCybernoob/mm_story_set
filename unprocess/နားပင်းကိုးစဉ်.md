ရှေးအခါက ရွာတစ်ရွာတွင် လင်မယားနှစ်ယောက်ရှိခဲ့ကြလေ၏။ ၎င်းတို့ သည် မကြာခင် သားတစ်ယောက်နှင့်သမီးတစ်ယောက်ကို ဖွားမြင်ရရှိခဲ့ကြ လေ၏။ သားငယ်ကို အရပ်ဆရာထံ သင်ကြားထားလေ၏။ သမီးကိုကား ရက်ကန်း သင်ပေးထားလေ၏။ မိဘနှစ်ယောက်တို့သည် အလုပ်အကိုင် ရှာဖွေလုပ်ကိုင်လျက် နေခဲ့ကြလေ၏။

တစ်နေ့သ၌ ကျောင်းသားငယ်က အိမ်သို့ ရောက်လာ၍ နှမထံ ပုန်းရည်တစ် ခွက် တောင်းလေ၏။ ထိုအခါ နှမဖြစ်သူက နားထိုင်းလှသဖြင့် “မမ ရကန်းဘယ် နှစ်လံရပြီလဲ”ဟု ကြားမိလေ၏။ ထို့ကြောင့် “ရက်ခါစသာ ရှိသေးသည်”ဟု ကြားမိ

လေ၏။ ထို့ကြောင့် “ရက်ခါစသာ ရှိသေးသည်”ဟု ပြောလေသည်။ မောင်ကလည်း နားလေးသူဖြစ်ရာကား “ပုန်းရည်ယူသွားသည်၊ ကျွန်မကိုပင် အားမနာ”ဟု ပြောလေ၏။

ထိုအခါ အမိမှာ နားလေသူဖြစ်သဖြင့် “သမီး လင်လိုချင်လှသည်”ဟု တလွဲ ကြားမိလေ၏။ ထိုအခါ ဒေါသထွက်ပြီး (အဖ) အိမ်ရှင်ရောက်လျှင် တိုင်ကြားမည် ဟု စိတ်မှန်းထားလေ၏။

မကြာခင် အိမ်ရှင်အဘ ရောက်လာလျှင် ပြောလေ၏။ မယားကပြောသည် ကို လင်ကလည်း နားလေးရာကား တလွဲကြားခဲ့လေ၏။ “သမီးလင်လိုချင်သည်၊ မည်သို့ပြုရအံ့နည်း”ဟု ပြောသည်ကို “ထားသည်လည်းနင်၊ ထုတ်ဆိုလည်းနင်၊ ထုတ်ချေမည်”ဟု ကျောင်းသားကို ထုတ်ယူရန် ပြောလေ၏။

နောက်တစ်နေ့တွင် သားဖြစ်သူအား ကျောင်းထုတ်ရန် သွားလေ၏။ ကျောင်း ရောက်လျှင် ကျောင်းဆရာကို “ကျောင်းက ထုတ်မည်လာကြောင်း”ပြောလေ၏။ ထိုအခါ ကျောင်းဆရာက နားလေးသူဖြစ်ရာကား တလွဲကြားမိလေသဖြင့် ဒေါသ ဖြစ်လေ၏။

“ငါ့ကို ဤကျောင်းမှာ ဆရာအလုပ်ထားပါလျက် ယခုမနေရဆိုလည်း မ တတ်နိုင်၊ သွားရုံသာရှိသည်”ဟု ပြန်ပြောလေ၏။

ကျောင်းသားကို ထုတ်ယူ သွားလေလျှင် ကျောင်းဆရာသည် မိမိနေရပ်သို့ ပြန်သွားလေ၏။ လမ်းကို ကောင်စွာမသိသူဖြစ်ရာကား ပုတ်ရက်နေသော အဘိုးကြီး တစ်ဦးကို “ဘယ်လမ်းက သွားရမည်နည်း”ဟု မေးမြန်းလေ၏။

အဘိုးကြီးလည်း အလုပ်မပြီးသေး၍ စိတ်စောနေသည်က တစ်ကြောင်း၊

နားမကြားသူဖြစ်သည်က တစ်ကြောင်းကြောင့် ဒေါသဖြစ်ခဲ့ရလေ၏။ “ငါ့ ပတ်ကို ချုံ့ချဲ့ကားကား ဆရာနှင့် ဘယ်သို့ဆိုင်၍ မေးရသနည်း”ဟု ပြန်ပြောလေ၏။ ဆရာလည်း “ဤလမ်းမှသွားပါ”ဟု ကြား၍ ခရီးကို ဆက်သွားခဲ့လေ၏။ လမ်းခုလတ်သို့ ရောက်လာသောအခါ မုဆိုးမသားတစ်ယောက်ကို တွေ့လေ ၏။ ၎င်းသည် ချောင်းကမ်းနားတွင် ငါးရှာလျက်ရှိနေလေ၏။

ဆရာက “ငါးရသလား”ဟု မေးသည်ကို သူငယ်က နားလေး၍ တလွဲကြားမိ လေ၏။

“မင်းမိခင် ငါ့နောက်လိုက်မည်လား”ဟု ကြားသဖြင့် ချက်ချင်းအိမ်သို့သွား ၍ မိခင်ကိုပြောလေ၏။

မိခင်ဖြစ်သူက သားဖြစ်သူပြောသည်ကို တလွဲတချော်ကြား၍ “ငါးအကြီး တစ်ကောင်ရသည်”ဟု နားကြားမိလေ၏။ ထို့ကြောင့် သား၏နောက်မှ ထက်ကြပ် မကွာ လိုက်ပါသွားခဲ့လေ၏။

ငါးရှာသော သူငယ်သည် ဆရာထံရောက်လေသော် “ဆရာ ငါ၏အမိကို ယူသွားမည်ဆိုသည်မှာ မှန်သလော၊ ယခုအမိပါလာလေပြီ”ဟု ပြောလေ၏။ ထိုစကားကို ဆရာကလည်း နားလေးရာကား “ငါအမိကို ယူ၍ ပြေးလေ တော့”ဟု ကြားမိ၏။

ထို့နောက် ဆရာသည် ချောင်းတစ်ဖက်ကို ကူးတို့ကူးလို၍ ပိုက်ချနေသူများ ကို အပို့ခိုင်းလေ၏။ ပိုက်သမားတို့ကလည်း နားလေးကြသူများ ဖြစ်ကြ၏။ ထိုအခါ မိကျောင်းလာသည်ဟု တလွဲကြားခဲ့ကြလေ၏။ ထို့ကြောင့် ပိုက်သမားတို့သည် ကြောက်၍ ထွက်ပြေးသွားခဲ့ကြလေ၏။

ကျောင်းဆရာသည် ထိုမုဆိုးမကို ရရှိသွားကာ မိမိနေအိမ်သို့ ပြန်သွား လေ ၏။ ထိုတွင် ကောင်မွန်စွာ လုပ်ကိုင်စားသောက်၍ နေထိုင်သွားခဲ့ကြလေသတည်း။