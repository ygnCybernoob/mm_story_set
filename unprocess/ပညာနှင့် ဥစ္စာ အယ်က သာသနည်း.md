ရှေးအခါက ဘုရင်တစ်ပါးတွင် ငနမည်သော သားတော်တစ်ယောက်ရှိလေ ၏။ ထိုဘုရင်ကြီး၏ နိုင်ငံတော်၌ သူဋ္ဌေးတစ်ဦးတွင် ငအမည်သော သားတော် တစ်ယောက်ရှိလေသည်။ ထိုဘုရင့်သားငနနှင့် သူဋ္ဌေးသားင အတို့သည် မိတ်ဆွေ ရင်းချာ ဖြစ်ခဲ့ကြလေ၏။ အတူတူနေ၊ အတူကစားဖော်ပြုလာခဲ့ကြသည်။

ကြီးရင့်လာသောအခါ မိဘများက ပညာသင်ကြားရန် တက္ကသိုလ်ပြည်သို့ စေလွှတ်လိုက်လေ၏။ သူငယ်ချင်းနှစ်ယောက်တို့သည် အတူတကွ တိုင်းပြည်မှ ထွက်ခွာလာခဲ့ကြလေ၏။ လမ်းခရီးအကြားတွင် တောင်စောင့်နတ်ကြီးက မြင်၍ ထွက်ကာ အိုးတစ်လုံးကို ကိုင်ပြလေ၏။ ထိုအိုးကား အလိုရှိရာကို ရနိုင်သောဣစ္ဆာ သယအိုး ဖြစ်လေသည်။

ထိုအိုးကိုကိုင်လျက် “အမောင်တို့၊ ငါ့ဥစ္စာကိုလိုချင်ကြသလား၊ အားလုံးကို ရနိုင်သည်”ဟု တောင်စောင့်နတ်က ပြောပြလေ၏။ ထိုအခါ မင်းကြီးသား ငနကလို လား တပ်မက်မှုရှိလေသည်။ သူဋ္ဌေးသားက ငအကို တောင်စောင့်နတ်ကပြောသည် မှာ“အမောင် . . . ပညာရှာသွားမည့်အစား ယခုလို လိုတရဥစ္စာကိုရလျှင်မကောင်း လား”ဟုဆိုလေ၏။

ငအလည်း ပညာကို လိုလားသူ ဖြစ်သည့်အတိုင်း “ပထမအရွယ်မှာ ပညာကို ရှာရမည်၊ ဒုတိယ အရွယ်မှာ ဥစ္စာကို ရှာရမည်၊ တတိယအရွယ်မှာ တရားကို ရှာရ မည်ဟုဆိုပါသည်။ ယခု ပညာရှာရမည့် အရွယ်မှာ ဥစ္စာရှာနေ၍ မတော်ပါ”ဟုပြန် ပြောလေသည်။ ထို့ကြောင့် မယူလိုသဖြင့် မင်းကြီးသားကိုပင် ပေးအပ်လိုက်လေ၏။ ငနသည် လိုတရ အိုးကို ရရှိလေသော် ပညာသင်ရန် မလိုက်ပါလိုဘဲ ခွဲခွာ၍ ကျန်ရစ်ခဲ့လေ၏။ ငအက အတန်တန်ခေါ်သော်လည်း မရသဖြင့် လူချင်းခွဲခွာကြ

လေသည်။ မင်းကြီးသားက “မိတ်ဆွေသာ သွားလေတော့ ငါကား မိမိတိုင်းပြည်ကို ပြန်တော့အံ့”ဟု ပြောဆိုနှုတ်ဆက်လိုက်လေသည်။ ထို့ကြောင့် မယူလိုသဖြင့် မင်းကြီးသားကိုပင် ပေးအပ်လိုက်လေ၏။ ငနသည် လိုတရ အိုးကို ရရှိလေသော် ပညာသင်ရန် မလိုက်ပါလိုဘဲ ခွဲခွာ၍ ကျန်ရစ်ခဲ့လေ၏။ ငအက အတန်တန်ခေါ်သော်လည်း မရသဖြင့် လူချင်းခွဲခွာကြ

လေသည်။ မင်းကြီးသားက “မိတ်ဆွေသာ သွားလေတော့ ငါကား မိမိတိုင်းပြည်ကို ပြန်တော့အံ့”ဟု ပြောဆိုနှုတ်ဆက်လိုက်လေသည်။ ထို့ကြောင့် အသီးသီး ခရီးတစ် ခြားစီသွားခဲ့ကြလေ၏။

သူဋ္ဌေးသားသည် တက္ကသိုလ်ပြည်သို့ရောက်၍ ပညာများကိုသာ သင်ယူလေသည်။ မင်းကြီးသားသည် မိမိတိုင်းပြည်သို့ ပြန်လေသော် လမ်းခရီးအကြားတွင် တိုင်းပြည်တစ်ပြည်သို့ ဝင်ရောက်ခဲ့ရလေ၏။

ထိုတိုင်းပြည်၌ ဘုရင်မင်းသည် သမီးတော်အတွက် သမက်လောင်းလျာကို ရှာဖွေနေလေ၏။ ထို့ကြောင့် မှူးမတ်တို့က တိုင်းပြည်ကို လှည့်လည်လျက် စည် မောင်းခတ်ဆော်ကြော်ငြာခဲ့လေသည်။

“ရှင်ဘုရင် သမီးတော်ကို ကြိုက်နှစ်သက်သူများရှိက ခုနစ်ရက်အတွင်း ရွှေလှည်း ခုနစ်စီး အပြည့်တင်သွင်းနိုင်လျှင် ပေးစားမည်”ဟု အမိန့်တော် သတ်မှတ် ချက်ပြုထားလေ၏။

ထိုမောင်းသံ ကြားရသောအခါ၊ မင်းကြီးသားသည် လိုလားမှုဖြစ်လာခဲ့လေ သည်။ ထို့ကြောင့် လိုတရအိုး အားကိုဖြင့် မှူးမတ်တို့အား တင်သွင်းနိုင်သည်ဟု ဝန်ခံလိုက်လေ၏။

မှူးမတ်တို့သည် ဘုရင်အား လျှောက်ထားခဲ့ကြလေ၏။ ထိုအခါ ဘုရင်မင်းကြီး သားကို ရှေ့တော်ဝင်စေသည်“သင်သည် ငါ၏သမီးကို လိုလားသည်မှန်က၊ ခုနစ် ရက်အတွင်း ရွှေလှည်းခုနစ်စီးပေးဆက်နိုင်ရမည်။ ကတိ အတိုင်းမဆက်သွင်းနိုင် လျှင် ရေခပ်ကျွန်အဖြစ် ထမ်းရွက်ရမည်”ဟု မိန့်တော်မူလေသည်။

ငနလည်း အမိန့်တော်အတိုင်း ဖြစ်ပါမည်ဟု ပြန်ကြားလျှောက်ထားလေ၏။ ထို့ကြောင့် ဘုရင်သည် ငနကို နန်းတော်သို့ ခေါ်ဆောင်၍ သမီးတော်နှင့်ပေးစားခဲ့ ရလေသည်။

ငနသည် နန်းတော်သို့ ရောက်သည့်နေ့မှစ၍ နေ့စဉ်မှန်မှန် ရွှေလှည်းတစ်စီး ကျစီ ပေးဆက်ခဲ့လေ၏။ ခြောက်ရက်မြောက်တွင် လှည့်း(၆)စီးတိုက် ရွှေများကို ပေးဆက်နိုင်ခဲ့ပြီး ဖြစ်လေသည်။ ရှင်ဘုရင်သည် သမက်တော်၏ စွမ်းရည်သတ္တိ ကို တွေ့မြင်ခဲ့ရသဖြင့် အလွန်အံ့အားသင့်မှုဖြစ်လာခဲ့ရလေ၏။ “မဖြစ်နိုင်သောအ ရာကို ဤသူသည် စွမ်းဆောင်နိုင်ပေသည်။ဤသူသည် တစ်ခုခု စွမ်းဆောင်စရာ ပါရှိနိုင်ရာသည်”ဟု အကြံဖြစ်လာခဲ့ရလေသည်။

ထိုအကြံကို သမီးတော်အား ခေါ်ဆောင်၍ ပြောပြလေ၏။ “ငါ့သမီးတော်၏ လင်ယောက်ျားကို ညဉ့်အိပ်ပျော်စဉ် ရှာဖွေကြည့်လော၊ တစ်စုံတစ်ခု ရလျှင် ငါ့ကို ဆက်သရမည်”ဟု အမိန့်တော်ချမှတ်ထားရှိလေ၏။ '

ခမည်းတော် ဘုရင် အကြံအစည်အတိုင်း လင်တော်မောင် အိပ်ပျော်သွားစဉ် ရှာဖွေကြည့်ရှုလေသည်။ ထိုအခါ အင်္ကျီ အိတ်ထဲမှ လုံးချောသော ပစ္စညး်တစ်ခုကို ရ၍ ဘုရင်အား ဆက်သလိုက်လေသည်။ ထိုပစ္စည်းအစား ကျောက်ခဲလုံးတစ်လုံး ကို အိတ်ထဲ၌ ထည့်ပေးထားခဲ့လေ၏။

နံနက်မိုးလင်းလတ်သော် ခါတိုင်းကဲ့သို့ လိုတာရအိုးကို ရွှေထွက်ရိန် အမိန့် ချမှတ်လေ၏။ မည်သို့ပင် ပြောဆိုစေစားပါသော်လည်း လိုရာကို မထွက်ပေါ်ဘဲ ရှိခဲ့လေ၏။ ထို့ကြောင့် ဘုရင်အား ကျန်ရွှေတစ်လှည်းကို မဆက်သွင်းနိုင်သဖြင့် ကတိအတိုင်း ရေခပ်ကျွန်အဖြစ်သို့ ရောက်ရှိခဲ့လေသည်။

မကြာမီ မင်းကြီး၏သား မိတ်ဆွေ သူဋ္ဌေးသားသည် ပညာသင်ရာမှ ပြန်လာ ခဲ့လေသည်။ မင်းကြီးသား ရှိနေသော တိုင်းပြည်သို့ ဆိုက်ရောက်လေသော် မိတ်ဆွေ ငနကို ရေခပ်လျက် တွေ့မြင်ရလေ၏။ ထိုအခါ အကျိုးအကြောင်းကို မေးမြန်းသိရ လေလျှင် “ပညာတတ်က ဤရေကို ခပ်နေစရာလိုမည်လား” ဟု ပြန်ပြောလေ၏။ ထို့ကြောင့် ငနက“မိတ်ဆွေ ငါကို ရေခပ်ကျွန်ဘဝက လွတ်အောင်ကူညီနိုင်က ကူညီခဲ့ပါ”ဟု တောင်းဆိုမှုပြုလေသည်။

သူဋ္ဌေးသားသည် မိတ်ဆွေ ငနကို အကြံပေးလေ၏။ “မင်းကြီးချိုးသောရေ တွင် ဆေးတစ်လုံးထည့်ပေးလေ၊ ထိုရေကိုချိုးမိလျှင် မင်းကြီးစအိုမှ အမြီးထွက်လတ္တံ့၊ ထိုအခါ မိတ်ဆွေသည် မင်းကြီးကို ဆေးဆရာတစ်ဦး ရောက်ရှိနေပါသည်”ဟုပြော လောဟု ဆိုလျက် ဆေးတစ်လုံးကို ပေးအပ်လိုက်လေ၏။ ထိုဆေးလုံးကို ရေချိုး အိုးတွင် ထည့်ပေးထားလေ သည်။ မင်းကြီးသည် ထိုရေကို ချိုးမိသောအခါ အမြီး ထွက်ပေါ်လာခဲ့ရလေ၏။

ထိုအခါ ဘုရင်သည် အလွန်စိတ်သောက ဖြစ်လာခဲ့ရလေ၏။ ထိုရောဂါကို ကုစားနိုင်သူ ရှိအံ့လောဟု စုံစမ်းမေးမြန်းလာခဲ့ရသည်။ ငနလည်း ဆေးဆရာတစ်ဦး ရောက်ရှိနေသည်ဟု ပြောပြလေ၏။ ဘုရင်မင်းသည် ချက်ချင်းခေါ်ယူစေလျက် ရှေ့တော်သို့ ခစားစေ၏။ ဘုရင်နှင့် ဆေးဆရာတို့ ပြောဆိုကြရလေသော် ကတိက ဝတ် ပြုခဲ့ကြရလေသည်။

“အရှင်မင်းကြီးဝေဒနာကို ကုသပေးပါမည်၊ ပျောက်ကင်းပါလျှင် အကျွန်ုပ် အလိုရှိသည်ကို ပေးသနားနိုင်ရပါမည်”ဟု လျှောက်ထားလေသည်။

မင်းကြီးလည်း “အလိုရှိရာ တောင်းခံနိုင်သည်၊ ရောဂါပျောက်လျှင် ပေးရန် အသင့်ရှိကြောင်း ” အမိန့်တော်ဝန်ခံချက် ပေးခဲ့လေသည်။

ထိုအခါ ဆေးကုသလေသော် မကြာခင် ဝေဒနာပျောက်ကင်းချမ်းသာ သွားခဲ့ လေသည်။ ကတိအတိုင်း ငန၏ လိုတရအိုးကို တောင်းခံလေ၏။ ဘုရင်ကြီးလည်း သမီးတော်နှင့်တကွ၊ လိုတရအိုးကို ပေးအပ်ခဲ့ရလေ၏။ ငနကိုလည်း ရေခပ်ကျွန်အ ဖြစ်မှ လွတ်ငြိမ်းစေလေ၏။

ထိုအခါမှ ဥစ္စာထက် ပညာက သာလွန်ကြောင်းကို ငနသည် ဝန်ခံခဲ့ရလေ သတည်း။