ရှေးအခါက ဘုရင်တစ်ပါးတွင် သားတော်ခုနစ်ယောက်ဖြစ်ထွန်းခဲ့သည်။ ထိုမင်းသားတို့အား ခမည်းတော် မင်းကြီးသည် နန်းတော်တွင်းရှိ ပန်းဥယျာဉ်၌ ကြည့်ရှုရန် တာဝန်ချပေးထားလေ၏။ ထိုပန်းဥယျာဉ်ကို နတ်မြင်းပျံများက လာ ရောက် စားသောက်ကြသောကြောင့် အစောင့်အနင်းထားခဲ့ရခြင်းဖြစ်လေသည်။

ဘုရင်ကြီးသည် နန်းတွင်း ဥယျာဉ်မှ ပန်းများကို အမြတ်တနိုးပြုလျက် ဘုရား တင်လှူပူဇော်လေသည်။ ပထမတွင် သားတော်ကြီးကို စောင့်စေရာ အိပ်ပျော်ခဲ့သ ဖြင့် ပန်းများ အစားခံသွားရလေသည်။ အလားတူ ကျန်ငါးယောက်စောင့်စဉ်လည်း အိပ်ပျော်သွားခဲ့ကြလေ၏။ ထို့ကြောင့် ခမည်းတော်အား ပန်းမဆက်သနိုင်ဘဲ ရှိလာ ခဲ့ရလေသည်။

နောက်ဆုံးအလှည့်တွင် သားငယ် တာဝန်ကျရောက်ခဲ့လေ၏။ ၎င်းသည် အိပ်ပျော်မသွားစေရန် လက်သည်းကို ဓားဖြင့်အသားပါအောင်လှီးဖြတ်လေသည်။ ညနေအစောင့်ကျစဉ် ဆားရေတစ်ခွက်နှင့် နံ့သာရေတစ်ခွက် အသင့်စီစဉ်ထား လေ၏။

ငိုက်မျဉ်းချင်လာသော် ဆားရေခွက်တွင် လှီးထားသော လက်သည်းကို နှိုက် လေသည်။ အိပ်ချင်ပြေလာပြီး ပူစပ်လာက နံ့သာရေခွက်တွင် တစ်ဖန်နှိုက်ပြန် သည်။

ထိုသို့ ဂရုတစိုက် စောင့်နေစဉ် ညဉ့်သန်းခေါင်ယံအချိန်အရောက်တွင် မြင်းဖြူကြီးတစ်ကောင် ဆင်းသက်လာလေ၏။ ထိုအခါ မင်းသားက “ငါ့ပန်းခင်းမှာ မည်သူနည်း၊ ပန်းကိုမစားနှင့် မိုးလင်းအခါ ဖခမည်းတော်ကို ဆက်သရမည်” ဟု ပြောဆိုတားမြစ်လေ၏။

မြင်းဖြူကြီးက “အဆွေ၊ ငါ့ထိပ်ဆံမွှေး ခုနစ်မွေးကို ယူထားရစ်ပါ၊ အဆွေ အလိုရှိက တမ်းတလိုက်လျှင် ရောက်လာပါလိမ့်မည်”ဟု ပြောလေသည်။ ထို့ကြောင့် ပန်းတစ်ပွင့် ပေးလိုက်ပြီးလျှင် လွှတ်လိုက်လေသည်။

နောက်မကြာမီ မြင်းပြာ၊ မြင်းညို၊ မြင်းပြောက်သုံးကောင် ရောက်လာကြလေ ၏။ မင်းသားကလည်း မြင်းဖြူကြီးအတူ ပြောဆိုတားမြစ်လေသည်။ ထိုအခါ မြင်းသုံး ကောင်လုံးထံမှ ထိပ်ဆံမွေး ခုနစ်မွှေးစီယူထားလိုက်ရန် ပြောကြလေ၏။

“အဆွေတမ်းတတိုင်း ငါတို့ရောက်ကြပါအံ့”ဟု ပြောဆိုကတိခံကြသည်။ ထို့ ကြောင့် မင်းသားလည်း ပန်းတစ်ပွင့် ကျစီပေးလိုက်လေ၏။

နံနက်မိုးလင်းသောအခါ ကျန်သော ပန်းများကို ဆွတ်ခူးလေသည်။ ရသမျှ သော ပန်းများကို ခမည်းတော်အား ဆက်သခဲ့လေ၏။ ထိုအခါ မင်းကြီးလည်း သားတော်အားလုံးကို ခေါ်ယူလိုက်လေသည်။ ရောက်ကြလျှင် မင်းတို့ခြောက် ယောက် ပန်းမဆက်နိုင်ကြ၊ ငါ့သားအငယ်သာ ပန်းဆက်သနိုင်သည်” ဟု ပြောဆို ချီးမွမ်းလေ၏။ ပန်းမဆက်နိုင်ခဲ့ကြသော သားကြီးခြောက်ယောက်တို့ကို အပြစ်တင် ၏။ ထို့နောက် ရာဇဒဏ်အဖြစ် “မင်းတို့ ငါ့နန်းတော်နှင့် မထိုက်တန်ကြ” ဟုဆိုကာ နှင်ထုတ်လိုက်သည်။

ထိုသားတို့သည် နန်းတော်မှ ထွက်ခွာခဲ့ကြရလေ၏။ မင်းသားငယ်သည်လည်း “အစ်ကိုကြီးတို့ သွားကြလျှင် ကျွန်ုပ်လည်း သွားချေမည်”ဟုပြော၍ နောက်ကထပ် ကြပ်လိုက်ပါသွားသည်။ သို့သော် အစ်ကိုများက မပါစေလို၍ “အဘချစ်သား မလိုက်နှင့်” ဟုပြောဆို မောင်းနှင်ကြလေသည်။

ညီငယ်ကား မခွဲခွာလိုသဖြင့် တားဆီးမရဘဲ ထက်ကြပ်မကွာ လိုက်ပါလာ၏။ ထိုအခါ အစ်ကိုများက ကျောက်ခဲပစ်၍ တားမြစ်ကြလေသည်။ အစ်ကိုတို့နှင့်မလိုက် ပါရလေသော် တောထဲမှ ပုန်းလျှိုး၍ ပင် လိုက်ပါခဲ့လေ၏။

နေပြည်တော်မှ ထွက်ခွာလာခဲ့ကြသော် တောစခန်းတစ်ခုသို့ ရောက်ရှိခဲ့ကြ သည်။ ထိုတွင် သီးပင်တစ်ပင်ကို တွေ့မြင်ရသဖြင့် ညီငယ်အားတမ်းတမိကြလေ၏။

“ငါတို့ညီငယ်ပါလာလျှင် သစ်သီးစားရမည်၊ ယခုတော့ မပါလာသည်မှာ မှားလေစွ” ဟု ပြောဆိုခဲ့ကြလေ၏။ ထိုသို့ပြောဆုံသံကို ညီငယ်လည်း နောက်ကွယ်မှ ကြားသိခဲ့ရလေ၏။ ထို့ကြောင့် “အစ်ကိုကြီးတို့ ညီငယ်နောက်က လိုက်ပါလာသည်” ဟုပြော၍ သစ်ပင်ထက်သို့ တက်ရောက်ခဲ့လေသည်။ ထို့နောက် သစ်သီးများကို ဆွတ်ခူးချလေသဖြင့် အစ်ကိုတို့လည်း စားသောက်ခဲ့ကြရလေ၏။

အစ်ကိုများ စားသောက်ပြီးသော် ညီငယ်ကို အပင်မှ မဆင်းသက်နိုင်စေရန် အပင်ခြေရင်း၌ ဆူးခက်များကို စုအုံကြလေ၏။ ညီငယ်ကား ဆူးခက်များကို ဖယ် ရှားကာ ဆင်းသက်နိုင်ခဲ့လေသည်။ သို့သော် ဝိုင်းအုံ၍ ကျောက်ခဲဖြင့် ပစ်ကာတား ဆီးခဲ့ကြသောကြောင့် နောက်ထပ်မလိုက်ပါနိုင်ဘဲ ကျန်ရစ်ခဲ့လေ၏။ နေဝင်ကာနီး လျှင်း နီးစပ်ရာ ရွာတစ်ရွာသို့ဝင်၍ အဘွားအို တစ်ဦးအိမ်တွင် တည်းခိုနေထိုင်ခဲ့ လေသည်။

အစ်ကိုမင်းသားတို့သည် တိုင်းပြည်တစ်ပြည်သို့ ရောက်သွားခဲ့ကြလေ၏။ ထိုတိုင်းပြည်၌ ဘုရင်မင်း၏ သမီးတော်အတွက် ကြင်ယာလောင်းလျာကို ရွေးချယ် လျက်ရှိ၏၊ သမီးတော်ကို တစ်ပင်တိုင် နန်းတွင်နေစေလျက် မြင်းပြိုင်ပွဲ ကျင်းပ စေခဲ့လေသည်။ မင်းသားငယ်လည်း အစ်ကိုများကို လိုက်ရှာရင်း ထိုတိုင်းပြည်သို့ရောက်သွားလေ၏။ထိုတွင် အစ်ကိုတို့နှင့်တွေ့ ဆုံကာ အတူတကွ နေခဲ့ကြလေ သည်။ အစ်ကိုများသည် မြင်းပြိုင်ပွဲကို သွားရောက်၍ ကြည့်ရှုကြလေသည်။ ညီငယ် ကိုကား ကြည့်ခွင့်မပြုဘဲ ထားလေ၏။ ညီငယ်လည်း တစ်နေ့လိုက်ရနိုးနှင့် စောင့် စားမျှော်လင့်လျက်သာ နေလာခဲ့လေ၏။

တစ်နေ့လည်း မလိုက်ပါရသောအခါ အစ်ကိုတို့မရှိစဉ် ရေကန်တစ်ခုသို့ ရောက်သွားလာ၏။ ထိုတွင် နတ်မြင်းပျံကို တမ်းတ၍ ခေါ်လေလျှင် မြင်းဖြူကြီး လည်း ရောက်လာလေ၏။ ထိုမြင်းကိုစီးပြီးနောက် ပြိုင်ပွဲဝင်၍ ပြိုင်ဆိုင်ခဲ့လေသည်။ အစ်ကိုတို့ကား “ငါ့ညီနှင့်တူလေစွ” ဟု ပြောဆိုနေကြသည်။

ထိုမြင်းဖြူကြီးသည် တခြားမြင်းများထက် လျင်လျားလေ၏။ သူများတစ် ခေါက်တွင် ငါးခေါက်,ခြောက်ခေါက်လောက်ပြေးနိုင်၏။ ထိုအခါ မြင်းဖြူကြီးကို ဖမ်းကြရန် ပြုလုပ်ခဲ့ကြရလေ၏။ ထို့ကြောင့် ထွက်ပြေးလွတ်မြောက်ကာ အိမ်သို့ ရောက်လာခဲ့လေ၏။ အစ်ကိုတို့နှင့် တွေ့လျှင် “ဘယ်မြင်းနိုင်သနည်း”ဟုမေး၏။ “ညီငယ် မင်းနှင့်ရုပ်ချွတ်စွပ်တူတဲ့ မြင်းဖြူကို စီး၍ပြိုင်ပွဲဝင်သောသူ နိုင်ချေသည်” ဟုပြန်ပြောလေသည်။

နောက်တစ်နေ့တွင်လည်း ပြိုင်ရန် တမ်းတလေ၏။ ထို့ကြောင့် မြင်းပြာ,မြင်း ညိုမြင်းပြောက်များ အသီးသီးရောက်လာခဲ့ကြ၏၊ ထိုမြင်းတို့ကို တစ်လှည့်စီ စီးပြီး လျှင် ပြိုင်ပွဲဝင်လေသည်။ ပြိုင်တိုင်း ပြိုင်တိုင်း အနိုင်ချည်းရရှိခဲ့၏။ နောက်ဆုံးနေ့ တွင် အစ်ကိုတို့ထံ ပွဲကြည့်လိုက်ပါရန် တောင်းပန်ဟန်ပြုလေ၏။ လိုက်ခွင့်မရသော် ရေအိုးခွက်တစ်လုံးနှင့် လုံချည်တစ်ထည်ကိုယူ၍ ခွေးတစ်ကောင်ကို ခေါ်ဆောင် လျက် ထွက်ခွာသွားလေသည်။

မင်းသားငယ်သည် လိုက်ပါသွားသော ခွေးကို သတ်၍ လုံချည်တွင် သွေးကို သုတ်လိမ်းလေသည်။ ထို့နောက် မြင်းဖြူကြီးကို တမ်းတခေါ်လျက် “အဆွေမြင်းဖြူ၊ ယနေ့အဖမ်းခံရလျှင် ခံရပါစေ ပြိုင်ပွဲဝင်ရန် သွားကြကုန်စို့” ဟုပြောလေ၏။ မြင်းဖြူကြီးလည်း မင်းသားငယ် အလိုကျ လိုက်ပါ၍ ပြိုင်ပွဲဝင်ရောက်ခဲ့လေသည်။

ထိုနေ့တွင်လည်း မင်းသားငယ်စီးသော မြင်းပင်လျှင် အနိုင်ရရှိလေသည်။ ထိုအခါ ဘုရင်မင်းက “ဖမ်းဟေ့၊ ဖမ်းဟေ့”ဟု အမိန့်ပေးလေ၏။ ဘုရင့်အမိန့်အ တိုင်း မရှောင်လွှဲဘဲ အဖမ်းခံခဲ့လေ၏။ မင်းကြီးသည် ထိုမင်းသားငယ်နှင့်ပင် သမီး တော်ကို ထိမ်းမြား၍ နန်းကိုအပ်နှံလိုက်သည်။ မင်းသားငယ် ထီးနန်းလွှဲအပ်ခံရ သောအခါ ၎င်းနှင့်အစ်ကိုတို့ တည်းခိုနေလာခဲ့ကြသော အိမ်ရှင်တို့အား ကျေးဇူးတုံ့ ပြန်လေ၏။ အစ်ကိုတို့ကိုလည်း ရာထူး ဌာနန္တရပေးလျက် ချီးမြှောက်ထားခဲ့လေသတည်း။