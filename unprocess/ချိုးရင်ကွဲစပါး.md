ရှေးအခါက ရွာတစ်ရွာတွင် မိသားစုတစ်စု နေထိုင်လာခဲ့ကြလေ၏။ မိဘနှစ်ဦးနှင့် သားသမီးနှစ်ဦးဖြစ်ပြီး လေးဦးသား နေခဲ့ကြလေရာ မကြာမီ မိခင် သေဆုံးသွားသဖြင့် သုံးဦးသာ ကျန်ရစ်ကြလေ၏။ ဖခင်သည် အိမ်ထောင်အသစ် တစ်ယောက်ရှာဖွေလျက် တည်ထောင်နေခဲ့လေ၏။

မိခင်အနှောင်းနှင့် သားသမီးနှစ်ဦးတို့သည် အတူနေလာခဲ့ရလေ၏။ သားသ မီးတို့ကား မိခင်ရင်းကဲ့သို့ ချစ်ခင်လေးမြတ်ခဲ့ကြလေ၏။ သို့သော် မိထွေးဖြစ်သူကား ခင်မင်မြတ်နိုးမှုမရှိဘဲ မနာလိုမှုပင် ဖြစ်လာခဲ့လေ၏။ ထို့ကြောင့်လင်ပါသားနှင့် သမီးငယ်တို့အား မမြင်ချင်ရာကား အပြစ်ရှာခဲ့လေတော့၏။

လင်ဖြစ်သူသည် နေ့လည်တွင် အိမ်၌မရှိ။ အလုပ်ထွက်လုပ်နေလေ၏။ ညနေကျမှ အိမ်သို့ပြန်ရောက်၍ သားနှင့်သမီးမယားကိုပါ တွေ့ဆုံရ၏။ ညနေစာ စားပြီး၍ သားသမီးများ အိပ်ပျော်သွားသောအခါ မယားဖြစ်သူက လင်အား မြည် တမ်းပူဆာလေ၏။ “ငါ့ကို ပစ်မည်လား၊ သားသမီးကိုပဲ ပစ်မည်လား”ဟု ပြောလေ ၏။

ညနေတိုင်း ပြောဖန်များ ဆူပူခံရခြင်းကြောင့် လင်ဖြစ်သူမှာ “မိုးလင်းပါစေ၊ ပစ်ချေမည်”ဟု ကတိပေးခဲ့လေ၏။ သားနှင့်သမီးတို့ကလည်း မိထွေး၏ စကားကို ဖခင်နားဝင်လေပြီဟု ရိပ်စားမိလာခဲ့ကြလေ၏။ ထို့ကြောင့် ကြံစရာမတတ်ရာကား ကျောက်ခဲလုံးများကို ကောက်ယူစုရုံးထားရှိခဲ့ကြလေ၏။

နောက်တစ်နေ့ နံနက်မိုးလင်းချိန် ရောက်လာလေ၏။ စောစီးစွာ ထမင်းဟင်း ချက်ပြုတ်ပြီး စားသောက်ခဲ့ကြလေ၏။ ထမင်းစားပြီးလျှင် ဖခင်သည် သားနှင့်သမီး ကို ခေါ်လေ၏. “ထင်းခွေကြရန် တောသို့ သွားကြအံ့”ဟုဆို၍ လိမ်လည်လှည့်ဖျား လေ၏။ သားနှင့်သမီးတို့လည်း ဖခင်လိမ်လည်ခြင်းကို ရိပ်စားမိကြလေ၏။ ထို့ကြောင့် ကြိုတင်ကောက်ထားရှိသော ကျောက်ခဲလုံးများကို ယူ၍ နောက်ကလိုက် ပါသွားခဲ့ကြလေ၏

တောလမ်းခရီး၌ အမှတ်အသားအဖြစ် တစ်ခုစီချ၍ သွားခဲ့ကြလေ၏။ တောကြီးတောင်ကြီးများကို ကျော်ဖြတ်၍ ရောက်သွားကြလေ၏။ ခရီးအတော်သွား ရောက်လေသော် ဖခင်ဖြစ်သူက“သားသမီးတို့၊ ဤအနားတွင် ခေတ္တကျန်ရစ်ကြ”ဟု ဆို၍ထားခဲ့လေ၏။ထို့နောက် မိမိသည် အိမ်သို့ သားသမီး မသိစဉ်ပြန်လာခဲ့လေ၏။

နေမွန်းတိမ်းလာသောအခါ သမီးငယ်က အိမ်ပြန်ရန် ဖခင်အား အသံပြုခေါ် လေ၏။ ထိုအခါ မောင်ဖြစ်သူက နှမငယ်အား “ဖခင်မပေါ်လာသည်ကိုထောက် လျှင် ငါတို့အား ပစ်ထားခဲ့ချေပြီ”ဟု ပြောလေ၏။ “သို့သော်လည်း ငါတို့လမ်းမှာ ကျောက်ခဲတုံးများ အမှတ်ပြုချထားရစ်ခဲ့သည်မဟုတ်လော၊ ကျောက်ခဲစုကို ရှာ၍ လာလမ်းအတိုင်း ပြန်ကြအံ့”ဟု ဆိုကာ မောင်နှမနှစ်ဦးတို့ ပြန်လာခဲ့ကြလေ၏။ ကျောက်ခဲစုအတိုင်း ခရီးစစ်၍ ပြန်ခဲ့ရာ မိုးချုပ်မှ ရွာရောက်ကြလေ၏။

အိမ်သို့ဝင်ကြလေလျှင် အိမ်ပေါ်သို့ မတက်ရဲကြဘဲ အိမ်အောက်မှာ နေခဲ့ကြ လေ၏။ သူတို့ရောက်နေချိန်တွင် ဖခင်လင်မယားတို့ ထမင်းစားလျက် ရှိနေကြ၏။ ထို့ကြောင့် ပါလာသော အင်္ကျီထည်ကိုချွတ်၍ စားကြွင်းများကို ခံထားခဲ့ကြလေ၏။ ကျလာသမျှသော ထမင်းစေ့များ၊ ငါးရိုးများကို ခွဲဝေလျက် စားသောက်ခဲ့ကြ လေ၏။ ဖခင်သည် သားနှင့်သမီးတို့ရောက်နေသည်ကို မြင်လေ၏။

ထို အခါ သားငါးများကို ‘ဆံပင်ပါသည်'ဟု ပရိယာယ်ဖြင့်ပြောကာ ချပေးလေ၏။ ထိုသို့ ချပေးသည်ကို မယားက မယုံသင်္ကာဖြင့် အောက်သို့ ချောင်း မြောင်းကြည့်လေ၏။ သားနှင့်သမီးတို့ကိုမြင်လေလျှင် အိမ်ပေါ်သို့ ခေါ်တင်လေ သည်။ထို့နောက် ထမင်းချက်၍ ကျွေးမွေးခဲ့လေ၏။

သားသမီးတို့ အိပ်ပျော်လေသော် လင်ဖြစ်သူအား မြည်တွန်တောက်တီး ပြန်လေ၏။ မိုးလင်းလျှင် ပစ်ချေအံ့ဟု ဝန်ခံမှ ဆူပူမှုအေးငြိမ်းရလေသည်။ မိုး သောက်သောအခါ ထမင်းဟင်းချက်ပြုတ် စားသောက်ကြလေ၏။

ပြီးလျှင် သားနှင့်သမီးကို တစ်ဖန်ခေါ်လေ၏။ ထို့ပြင် ခွေးတစ်ကောင်ကို လည်းခေါ်ယူ၍ တောသို့ ထွက်ခွာခဲ့ကြ၏။ တောသို့ရောက်လျှင်‘အဖေ ဟိုအနားသို့ ခဏသွားမည်”ဟု လိမ်လည်၍ ရှောင်ရှားခဲ့လေသည်။

ထိုနောက် နောက်ကလိုက်ပါလာသော ခွေးကိုလည်လှီးလေ၏။ ခွေးမှထွက် သော သွေးဖြင့် တစ်ဖန်လုံချည်ကို သုတ်လိမ်းထားခဲ့ကာ အိမ်သို့ပြန်သွားခဲ့လေ သည်။ သားသမီးတို့က ဖခင်အား အိမ်ပြန်ရန် ခေါ်ကြည့်ရာ မရှိတော့သဖြင့် ပစ်ထားခဲ့မှန်းသိရှိကြလေတော့၏။

ထိုအခါ ၎င်းတို့လည်း ပြန်လာခဲ့ကြလေရာ သွေးစွန်းနေသော လုံချည်ကို တွေ့ကြလေ၏။ နှမငယ်က 'အဖေကို ကျားကိုက်သွားလေပြီ”ဟု ပြောလေ၏။ မောင်ကြီးက ပစ်ထားခဲ့မှန်းသိ၍ မပြောဘဲ နေခဲ့လေ၏။

မောင်နှမနှစ်ဦးတို့သည် ဝမ်းနည်းစွာဖြင့် ပြန်လာခဲ့ကြရာ ချိုးငှက်တစ်ကောင် ကို တွေ့ကြလေ၏။ ထိုအခါ ပါလာသော လောက်လေးခွဖြင့် ထိုချိုးငှက်ကို ပစ်သတ် ကြလေ၏။ ထိုနောက် ချိုးကို ရင်ခွဲကြလေသော် စပါးစေ့မျာကို တွေ့ရှိရလေ၏။

ထိုစပါးစေ့ကို ပျိုးထောင်လေလျှင် အပင်ကောင်းစွာ ပေါက်ရောက်လေ၏။ မျိုးစပါး များ တစ်နှစ်ထက်တစ်နှစ် တိုးပွားစွာ ရရှိခဲ့လေ၏။ ထိုစပါးကို အရင်းအနှီးပြု၍ မုန့်လုပ်ရောင်းချစားသောက်ခဲ့ကြလေ၏။ ထိုစပါးမျိုးကို ချိုးကွဲရင်စပါးဟု ခေါ်ကြ လေ၏။ စပွားလာခြင်းကြောင့် စပွားမည်ခဲ့ရာမှ နောက်တွင် စပါးဟုဖြစ်လာခဲ့ရ သည်ဆို၏။ ထိုမောင်နှမတို့သည် ငွေကြေးအတော်အသင့် ဖြစ်လာသောအခါ ရွာငယ်တစ်ရွာသို့ ပြောင်းရွှေ့၍ နေခဲ့လေ၏။ ထိုရွာတွင် ကာလကြာစွာ နေထိုင် လုပ်ကိုင်စားလာလေသော် ငွေကြေးချမ်းသာခြင်းသို့ ရောက်ခဲ့ရလေ၏။ ထိုသူတို့ မောင်နှမသတင်းသည် တစ်စတစ်စ မိဘနှစ်ပါးတို့ထံ ပေါက်ရောက်ကြားသိခဲ့ရလေ သည်။

မိဘနှစ်ပါးသည် ဆင်းရဲသောအဖြစ်သို့ ရောက်ရှိနေကြလေ၏။ ထို့ကြောင့် တစ်နေ့သ၌ သားသမီးထံမှ စပါးများချေးရန် လာရောက်ကြလေ၏။ မိဘတို့ ရောက်ကြလေလျှင် ဆင်းရဲနေကြောင်းကို ပြောပြလေ၏။ စပါးဆန်ရေ အထောက် အကူရလို၍ ချေးငှားစေသည်ဟု ဆို၏။

ထိုအခါ သားနှင့်သမီးတို့က မိမိတို့အား ရက်စက်ခဲ့သည်တို့ကို ပြန်ပြောင်း ပြောပြလေ၏။ မိဘတို့အား စိတ်နာကြည်းမှုရှိခဲ့ခြင်းတို့ကို မကျေချမ်းဘဲ ရှိခဲ့လေ၏။ ထို့ကြောင့် စပါးလည်း မချေးငှားခဲ့ဘဲ အရှက်တကွဲဖြစ်ကာ ပြန်ခဲ့ရလေသတည်း။