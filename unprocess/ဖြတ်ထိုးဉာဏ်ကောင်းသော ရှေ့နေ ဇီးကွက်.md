ရှေးအခါက မိဘမဲ့သော ဝက်ငယ်နှင့် ကျားငယ်နှစ်ကောင် မိတ်ဆွေဖြစ် လျက် နေလာခဲ့လေ၏။ ၎င်းတို့သည် မိဘ သေဆုံးသွားပြီးစကပင် အတူပေါင်းဖော် ကာ ဆက်ဆံလာခဲ့ကြ၏။ ညီအစ်ကိုပမာ ချစ်ခင်မြတ်နိုးမှုမပျက် ရှိခဲ့ကြလေ၏။

ဝက်ငယ်မှာကား သစ်ဥ၊ သစ်မြစ်၊ သစ်ဖုများကို ရှာဖွေတူးဖော် စားသောက်ခဲ့ လေ၏။ ထို့ကြောင့် အစာအဟာရပြည့်ဝ၍ ကိုယ်ခန္ဓာသန်မာ ဆူဖြိုးလာလေ၏။ ကျားငယ်မှာမူ ကား သားကောင်များကို ဖမ်းရမိသောအခါမှ ဝမ်းဝနိုင်၏။ မရသောနေ့တို့၌ အစာအဟာရ မစားရဘဲ အငတ်ခံနေခဲ့ရလေ၏။ မစားရဖန် များလာသောအခါ ပိန်းချုံးကြုံလှီလာခဲ့လေ၏။

ဝက်ငယ်နှင့် ကျားငယ်တို့သည် အတူတကွ အစာရေစာ ရှာဖွေလေ့ရှိကြ၏။ နေထိုင်ကြစဉ်လည်း တစ်ကောင်၏ပေါင်ပေါ်တွင် တစ်ကောင်က ခေါင်းတင်အုံး လေ့ ရှိကြလေ၏။ ယင်းသို့ ချစ်ခင်ရင်းနှီးလာခဲ့ကြရာ တစ်နေ့သ၌ ကျားကမကောင်း သော အကြံအစည် ဖြစ်ခဲ့လေ၏။

ကျားက. . .

“ငါသည် တစ်နေ့ မိုးလင်းလာတိုင်း အစာကို ခဲယဉ်းစွာ ရှာဖွေနေရ၏။ အစားမစားရလျှင် ထွက်နေရဲရဲတွင် တမန်းမြေခဲကို အမဲလျာ ထင်မှတ်လျက် စားသောက်မိချေသည်။ ထို့ကြောင့် ဤဝက်ငယ်ကိ ငါ့အဖို့ မည်သို့ စားရချေအံ့ နည်း” ဟု အောက်မေ့မိလေ၏။

ထိုသို့ ကြံစည်ပြီးနောက် စိတ်ကူးရလာသောတစ်နေ့တွင် ရွာသူကြီးထံ သွား ရောက်လေ၏။ ၎င်းထံ ချဉ်းကပ်ပြီးလျှင်. . .

“ရွာသူကြီးမင်း၊ ငါသည် အိပ်ပျော်နေစဉ် အိပ်မက်တစ်ခု မြင်မက်ပါသည်” ဟု ပြောပြလေ၏။

“မည်သို့ မြင်မက်သနည်း” ဟု ရွာသူကြီးက မေးလေ၏။ ထိုအခါ ဝက်ငယ်ကို စားလိုကြောင်း မြင်မက်သည်ကို ဖွင့်ပြောခဲ့လေ၏။

ရွာသူကြီးကား ပါးနပ်လိမ္မာသူတစ်ဦး ဖြစ်ချေ၏။ ထို့ကြောင့် ကျားငယ်အား“ငါ၏ အထံမှာ တရားဆုံးဖြတ်ခံရမည်”

အရှင်စက္ကိန္ဒ

ဟုပြောဆို အကြံပေးလိုက်လေ၏။ ကျားငယ်သည် တရားသူကြီးအားကိုးဖြင့်

ဝက်ငယ်ကို စားရလတ္တံ့ဟု အောက်မေ့၍ ပြန်လာခဲ့လေ၏။

မိမိနေရာသို့ ပြန်ရောက်စဉ် ဝက်ငယ်အား တွေ့ ့ဆုံလေ၏။ ထို့နောက် ပေါင်ပေါ်မှာ ခေါင်းတင်လျက်.

“သင့်ကို ငါစားလိုသည်။ အိပ်မက်တွင် ငါးစား၍ မြင်မက်သည်။ အဝေးခရီး သို့ ယနေ့ အစာရှာမထွက်လေနှင့်။ ငါလဲ ခရီးပန်း အစာခန်းနေသဖြင့် မသွားနိုင် တော့ပြီ၊ သင့်ကိုပင် ယနေ့ ငါစားရချေတော့မည်။ ငါ့အစာဖြစ်ပြီဟုသာ မှတ်တော့"

ဟူ၍ ကျားကပြောဆိုလေ၏။

ထိုစကားကြောင့် ဝက်ငယ်သည် အံ့အာသရဲဖြစ်ခဲ့ရလေ၏။ ထို့နောက် ပြန်ပြောသည်မှာ. . .

“သင်နှင့်ငါသည် အတူတကွ ချင်ခင်ပေါင်းဖက်လာခဲ့သည်မဟုတ်လော၊ သင့် အသက်နှင့် ငါ့အသက်ဆိုလျှင် တစ်သက်တည်းနေလာပေသည်။ အဘယ်ကြောင့် သင်က ငါ့ကိုစားချင်လိုလှသနည်း” ဟုဆိုလေ၏။ မည်သို့ဖြစ်စေ ကျားက အမှန်ပင် စားလိုကြောင်း ပြန်ပြောလေ၏။

သို့သော် ဝက်ကစားသင့်မသင့် ရွာသူကြီးထံသွားကြရန် အကြံပြုလေ၏။ သူတို့နှစ်ဦးသည် တရားဆုံးဖြတ်ခံရန် သဘောတူရွာသူကြီးထံ သွားခဲ့ကြလေ၏။ ရွာသူကြီးထံရောက်သောအခါ ဝက်ငယ်ကို စားသင့် မစားသင့် တိုင်ကြားလေ၏။ ထိုအခါ ရွာသူကြီးက ကျားငယ်ဘက်သို့ အဂတိလိုက်၍ စားသင့်ကြောင်း ပြောဆို လေ၏။ ဝက်ငယ်က မစားသင့်ကြောင်း ပြန်လည်ချေပသောအခါ ရှေ့နေလိုအပ် သည်ဟု ရွာသူကြီးကပြောပြီး. . .

“သင့်အတွက် ရှေ့နေရှာယူခဲ့လော့”ဟု ရွာသူကြီးက အယူခံခွင့် ပေးလိုက်လေ၏။

ရှေ့နေဖြင့် အယူခံရန် ခုနစ်ရက်သာ အမိန့်ရလေ၏။ ထို့ကြောင့် ဝက်ငယ် သည် စိုးရိမ်ကြီးစွာဖြင့် ရှေ့နေကို အရရှာဖွေရလေ၏။ နိဂုံးရွာတစ်ခုသို့ အရောက် တွင် သစ်ပင်ပေါ်က ဇီးကွက်က လိုက်လံ၍ သတင်းမေးလေ၏။

“အဆွေ ဝက်၊ မည်သို့ အပူအပင် ရှိလေသနည်း။ ချွေးဒီးဒီးကျလျက် ခရီး ပြင်းချီလာဘိသည်”ဟု ဆိုလေ၏။ ဇီးကွက် ငှက်အသံကို ကြားရလျှင် ဝက်လည်း ဒေါသထွက်လျက်. . .

ဤငှက်သည် နှောက်ယှက်မှု ပြုလုပ်နေသည်။ သင်ကဲ့သို့ ငှက်ဆိုးက မည်သို့ ပြုနိုင်အံ့နည်း။ ၎င်းကို ပြောသဖြင့် ဘယ်အရာရောက်၍ ဘယ်လိုအကျိုးရှိနိုင်မည်နည်း။ တန်ဖိုးမရှိက အသို့ ပြောနိုင်လတ္တံ့နည်း” ဟု အမှတ်ဖြင့် အဖက်မတုံ မပြု ဘဲနေလေ၏။

ထိုအခါ ဇီးကွက်က ဝက်ငယ်၏ မလိုချင်မှုကို သိသဖြင့် ပြန်၍ပြောသည် 

“အဆွေ ဝက်ငယ်၊ ငှက်ဆိုးဟု အထင်မသေးနှင့်၊ လောက၌ မည်သူမဆို ဦးခေါင်းတစ်ရာ ပညာတစ်ခုရှိချေသည်။ သင့်ကို ငါလဲကူညီနိုင်က ကူညီလိုသည်၊ မတတ်နိုင်ကလဲ တတ်စွမ်းသူကို ညွှန်ကြားရမည်သာတကား” ဟု ဆိုလေ၏။ ထိုသို့ ပြောသောအခါမှ ဝက်ငယ်လည်း သဘောရ၍ အကြောင်းကိစ္စကို ကောင်းစွာ တင်ပြလေ၏။

“ငါ့မှာ လူမိုက်နှင့် ပေါင်းဖော်မိ၍ ဒုက္ခရောက်နေရသည်။ ပညာရှိ အစဉ် ပေါင်းဖော်လိုသည်။ ခုနစ်ရက်အတွင်း ကူညီဖော်လိုနေသည်။ တရားသူကြီးထံ ထုချေရမည်ဖြစ်၍ ပညာရှိ ရှေ့နေကောင်းကို လိုက်ရှာနေရသည်။သို့ မရက ကျားစာခံရမည်သာ ရှိလေသည်” ဟုပြောလေလျှင် ဇီးကွက်လည်း များစွာ သနားမှု ဖြစ်ခဲ့လေ၏။ ဝက်ငယ်၏အခက်အခဲကို ဇီးကွက်ငှက်သိရလျှင်. . . .

“အဆွေ. . . ဝက်၊ ဤပြဿနာအတွက် မပူပါနဲ့၊ အကောင်းအကန်းမှတ်လို့၊ အမှုမဟုတ် အမှုရှာနေရဘိ၏။ ငါကူညီဖြေရှင်းပေးပါရစေ၊ စိတ်သာချပါ၊ အမှန် တကယ်ငါလာခဲ့မည်”ဟု ပြောလေ၏။

ထိုအခါ ဝက်ငယ်ကလည်း စိတ်သက်သာရာရကာ ပြန်သွားရှာလေ၏။ ခုနစ်ရက်စေ့သောနေ့ တိုင်လေ၏။ တရားဆုံးဖြတ်ရန် ချိန်းဆိုထားသည့်အ တိုင်း တရားသူကြီးထံ သွားရမည့်အချိန် ကျရောက်လာခဲ့လေ၏။ ထို့ကြောင့် ဇီးကွက် ငှက်သည် ညဉ့်ဦးယံကပင် အစာအာဟာရကို ဝလင်စွာ စားသောက်ထားပြီး ဖြစ် လေ၏။

ထိုအခါ ဝက်ငယ်ကလည်း စိတ်သက်သာရာရကာ ပြန်သွားရှာလေ၏။ ခုနစ်ရက်စေ့သောနေ့ တိုင်လေ၏။ တရားဆုံးဖြတ်ရန် ချိန်းဆိုထားသည့်အ တိုင်း တရားသူကြီးထံ သွားရမည့်အချိန် ကျရောက်လာခဲ့လေ၏။ ထို့ကြောင့် ဇီးကွက် ငှက်သည် ညဉ့်ဦးယံကပင် အစာအာဟာရကို ဝလင်စွာ စားသောက်ထားပြီး ဖြစ် လေ၏။

မိုးသောက်အာရုံတက်သို့ ရောက်သောအခါ ဇီးကွက်ငှက်သည် အိပ်တန်းမှ ထလေ၏။ ထိုနောက် ရွာသူကြီး အိမ်ရှေ့အခေါင်ထိပ်ပိတ်(ကျီးအက်ပိတ်+ကျက် ပိတ်)တွင် ဝင်ရောက်အိပ်ပျော်နေခဲ့လေ၏။ မိုးစင်စင်လင်းသောအခါတွင် လူပရိတ် သတ်များ စုဝေးနေကြလေ၏။ ရွာသူကြီးအိမ်တွင် ရောက်နေကြသူများဆိုလျှင် ဝက်နှင့်ရှေ့နေကို မျှော်ရှာရှိနေကြ၏။

အချိန်ကျရောက်သည့်အခါ ဝက်ငယ်သည် တစိုက်မတ်မတ်လာခဲ့လေ၏။ ၎င်း၏ရှေ့နေ ရောက်နှင့်နေပြီးသည်ကိုကား မည်သူမျှ မမြင်ကြဘဲ ရှိချေ၏။ ဝက် ငယ်ကား စိတ်မချရ။ မရွှင်ပြလှသော မျက်နှာဖြင့် ရှိနေ၏။ ရွာသူကြီးနှင့် ကျားငယ် တို့က အားရဝမ်းသာ ဖြစ်နေကြ၏။

တရားလို တရားခံ စုံအညီတွင် တရားသူကြီးက အမှုစတင်လေ၏။ ထိုအခါ အကြံပြုနေသော ဇီးကွက်ငှက်သည် အိပ်ပျော်နေရာမှ ချက်ချင်း အောက်သို့ လိမ့် ဆင်းကျလာလေ၏။ ကျလျှင်ကျချင်း. . .

“ဪ . . . အိပ်ပျော်သွားလိုက်သည်မှာ ရွာသူကြီးသမီး နှင့် ပေးစားလို့ အိပ်မက်မြင်မိသည်” ဟု ပြောဆိုလိုက်လေ၏။

ထိုစကားကို ကြားရလျှင် ရွာသူကြီးလည်း ဒေါသပြင်းစွာဖြစ်လျက် ဓားကို ဆွဲကိုင်၍ ခုတ်ဖြတ်ရန် ပြုလေ၏။ ထိုအခါ ဇီးကွက်ငှက်က. . .

“သည်းခံပါ ရွာသူကြီးမင်း” ဟု ပြောဆိုကာ ပျံဝဲနေလေ၏။ ထို့နောက် စကားဆက်၍ . . . . “ရွာသူကြီးမင်းသည် အိပ်မက်အရ ကျားက ဝက်ကို စားသင့်သည်ဆိုလျှင် ကျွန်တော်လဲ ရွာသူကြီးသမီးကို ရသင့်ပေသည်”ဟု ရဲဝံ့စွာ ပြောဆိုလေ၏။

ထိုအခါ ရွာသူကြီးမှာ မချေပနိုင်ရာကား မှိုင်တွေငိုင်လဲကျသွားခဲ့ရလေ၏။ လူသူပရိတ်သတ်လည်း ဇီးကွက်စကားအတိုင်း ထောက်ခံပြောဆိုကြလေ၏။ ရွာသူကြီးသည် ကတိလိုက်၍ တရားဆုံးဖြတ်ရန် မဖြစ်နိုင်ဘဲရှိလေရာ အမှုမှာ ရေစုံနစ်မျောသွားခဲ့ရလေ၏။ ရှေ့နေထုချေကောင်းသဖြင့် ဝက်ငယ်လည်း ကျားအစာမှ လွတ်ခဲ့ရလေ၏။ လူထုကြီးမှာ ရှေ့နေဇီးကွက်၏ ဖြတ်ထိုးဉာဏ်ကို ကောင်းချီးပြု ဩဘာပေးခဲ့ကြလေသတည်း။