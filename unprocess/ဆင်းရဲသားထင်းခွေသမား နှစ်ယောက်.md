ရှေးအခါက ထင်းခွေ၍ စားသောက်ခဲ့ကြရသော ဆင်းရဲသားနှစ်ယောက် ရှိကြလေ၏။ ၎င်းတို့သည် ထင်းခွေ၍ ရောင်းချရမှသာလျှင် ထမင်းနှပ်မှန်ကို စားသောက်ခဲ့ကြရ၏။ ထို့ကြောင့် နေ့မပျက်ဘဲ ထင်းခွေလျက် အတူတကွ နေ့စဉ် ရောင်းချလာခဲ့ကြလေ၏။

တစ်နေ့သ၌ ထင်းခွေသွားရန် အိမ်မှထွက်ကြလေ၏။ တစ်ယောက်က “မိတ်ဆွေ အလျင်သွားလေ၊ ငါကနောက်မှ လာခဲ့မည်”ဟု ပြောလေ၏။ ထိုအခါ တစ်ယောက်တည်း ခွဲခွာလျက် သွားလေရာ ညောင်ပင်တစ်ပင်ကို တွေ့လေ၏။ ထိုညောင်ပင်၌ ညောင်ကိုင်းတစ်ကိုင်းသည် ခြောက်သွေ့လျက်ရှိနေ၏။ ထိုအကိုင်း ကို ထင်းအလို့ငှာ ခုတ်ဖြတ်ရန် ပြုလုပ်လေ၏။

ထိုအခါ ညောင်စောင့်နတ်က ထွက်ပေါ်လာလေ၏။ “အသင်လူသား၊ ငါအ ကိုင်းကို မည်သို့ ခုတ်ဖြတ်အံ့နည်း”ဟု ပြောဆိုလေ၏။ ထင်းခွေသမားက “ထင်း အဖြစ် အသုံးပြုရန် ခုတ်ဖြတ်လိုပါသည်”ဟု ပြန်ပြော၏။ “ထိုသို့ဆိုက ငါလိုက်ခဲ့ မည်၊ ငါ့အကိုင်းကို မခုတ်နှင့်” ဟု ပြောပြီးလျှင် ညောင်ပင်စောင့်နတ်သည် နောက် ကလိုက်ပါခဲ့လေ၏။

ထင်းခွေသမားသည် အိမ်သို့ရောက်လေသော် မယားဖြစ်သူအား ပြောပြလေ ၏။ မယားက“ထင်းလဲ မရခဲ့၊ အာဂန္တုတစ်ယောက်ပင် နောက်မှပါလာချေသေး၏” ၏ဟု ပြောဆိုလေ၏။ ထို့နောက်အိမ်မှာ ပိုချန်ရှိသမျှဆန်ကို ချက်ပြုတ်၍ ကျွေးမွေး ခဲ့လေ၏။ ညောင်စောင့်နတ်သားသည် ညဉ့်အခါတွင် ခြေရင်း၌ ရွှေတစ်ပုံချပေး ခဲ့လျက် ကွယ်ပျောက်သွားခဲ့လေ၏။

ထိုထင်းခွေသမားသည် နေ့ချင်းချမ်းသာလာခဲ့လေ၏။ ထိုသူ၏အဖြစ်ကို အဖော်မိတ်ဆွေက မြင်၍ လာလေ၏။ ထို့နောက် “မိတ်ဆွေက လူချမ်းသာဖြစ်ခဲ့ လေပြီ၊ မည်သို့ပြုလုပ်၍ ချမ်းသာရလေသနည်း”ဟု မေးမြန်းစုံစမ်းလေ၏။ ထိုအခါ မိမိခုတ်ဖြတ်ရန် ပြုလုပ်ခဲ့သော ညောင်ကိုင်းကို ညွှန်ပြပြောဆိုလိုက်လေ၏။

၎င်းသည် မိတ်ဆွေပြောလိုက်သော အကိုင်းကို ခုတ်ဖြတ်ရန် သွားလေ၏။ ခုတ်မည်ပြုလျှင် ညောင်ပင်စောင့်နတ်က ထွက်ပေါ်လျက် မေးမြန်းလေ၏။ ၎င်း လည်းပြောပြခဲ့လေလျှင် မခုတ်ဖြတ်ရန် တားမြစ်လေ၏။ “သင့်နောက်ပါးက ငါလိုက်ပါကူညီမည်”ဟု ဆိုကာ အတူတကွ လာခဲ့ကြလေ၏။ အိမ်သို့ရောက်လေသော် မယားဖြစ်သူက ထင်းမရခဲ့သဖြင့် ဆူပူလေ၏။ ထမင်းလည်း မကျွေးဘဲ အငတ်နေစေကာ အိပ်ပျော်ခဲ့ရလေ၏။

ညောင်ပင်စောင့်နတ်ကား ထိုလင်မယား နှစ်ယောက်အကြား၌ ညဉ့်အခါ ကွယ်ပျောက်သွားလေ၏။ နံနက် မိုးလင်းသောအခါ ထိုလင်မယားနှစ်ယောက် နိုးကြလေ၏။ ထိုအခါ လင်ဖြစ်သူက ရွှေများကို တွေ့မြင်ရသဖြင့် ဝမ်းသာအားရရှိ ၏။ မယားဖြစ်သူက ကြည့်လေရာ မစင်ချေးများကို မြင်ရလေ၏။ ၎င်းတို့သည် ကံတူအကျိုးပေး မတူကြလေသောကြောင့် အချင်းချင်း ကွဲကွာခဲ့ကြရလေ၏။ ထိုအခါမှ လင်ဖြစ်သူသည် ထိုရွှေကို ပိုင်စိုးသုံးစားခဲ့ရလေသဖြင့် ချမ်းသာကြွယ်ဝ လာခဲ့ရလေသတည်း။