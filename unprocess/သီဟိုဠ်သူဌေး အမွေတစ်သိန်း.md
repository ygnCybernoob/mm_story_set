မြောက်ဦးမြို့၌ မင်းဖလောင်း စိုးစံလျက်ရှိနေ၏။ ထိုစဉ် အမွေရလိုကြောင်း ဘုရင်မင်းထံလျှောက်ထားမှု တစ်ခုရောက်ရှိလာခဲ့ရလေ၏။ အမှုမှာဆိုလျှင် မြောက် ဦးမြို့အထက်ဆယ်ဆက်မြောက်က စိုးစံခဲ့ဖူးသော စလင်္ကသူမင်း လက်ထက်ကပင် ဖြစ်၏။ ထိုစလင်္ကာသူမင်းလက်ထက် သီဟိုဠ်ကျွန်းမှ သူဋ္ဌေးတမ္ဗူလဆိုသူ မြောက်ဦး မြို့သို့ လာရောက်ကုန်သွယ်ခဲ့ဖူးလေ၏။ ထိုစဉ် မြောက်ဦးမြို့ ပေါင်းတွတ်သင်္ဘော ဆိပ်၌ သူဋ္ဌေးအုန်းအာသန် ဆိုသူနှင့် ချစ်ခင်မှုဖြစ်ခဲ့ကြလေ၏။ ထိုအခါ အချင်းချင်း ယုံကြည်စိတ်ချစွာဖြင့် ပေါင်းသင်းဆက်သွယ်လာခဲ့ကြလေ၏။

တစ်နေ့သ၌ သီဟိုဠ်သူဋ္ဌေးတမ္ဗူလသည် အုန်းအာသန်ထံ ငွေအသပြာတစ် သိန်းကို အပ်နှံခဲ့လေ၏။ သို့သော် အသိသက်သေဟူ၍ လုံးဝမထားရှိခဲ့ချေ။ အပ်နှံ ကြောင်းနှစ်ဦး သဘောတူ သက်သေ လက်မှတ်စာကို သဝန်သကာလတောင်၌ ရေး ထိုးခဲ့ကြလေ၏။ ထိုစာမှာ ကျောက်ဖျာကြီးတွင် ရေးထိုးလျက် ထိုတောင်ထိပ် ညောင် ပင်ကြီးတစ်ပင် ရင်း မြောက်ဘက်နား၌ မြှုပ်နှံထားခဲ့ကြလေ၏။

သူဋ္ဌေးနှစ်ဦးတို့သည် ထိုငွေအပ်နှံခဲ့သည်ကို မည်သူကိုမျှ မပြောကြားခဲ့ကြချေ။ သို့သော် တမ္ဗူလသူဋ္ဌေးမူကား စာဖြင့် အမှတ်အသားထားခဲ့လေ၏။ ကာလကြာ သော် ထိုသူဋ္ဌေးနှစ်ဦးကွယ်လွန်ခဲ့ကြလေ၏။ ထိုသူဋ္ဌေးတို့ကွယ်လွန်လေသော် သား သမီးများကျန်ရစ်ခဲ့ကြလေ၏။ သားသမီးတို့လည်း မိဘ၏ အမွေကို တောင်းခံခြင်း မရှိခဲ့ကြဘူးချေ။ ယင်းသို့လျှင် မင်းဆယ်ဆက်တိုင် ကြာခဲ့ပြီ နှစ်ပေါင်း တစ်ရာကျော် တိုင် လွန်မြောက်လာခဲ့ရလေ၏။

ထိုနောက် တမ္ဗူလသူဋ္ဌေး မြေး ဂုမ္ဘီသတ်လက်ထက်သို့ ရောက်လာခဲ့ရလေ၏။ ထိုဂုမ္ဘီသတ်က ၎င်းအဘိုး တမ္ဗူလ အပ်နှံထားခဲ့ကြောင်းကို မှတ်စာအရ သိရှိလာခဲ့ ရလေ၏။ ထို့ကြောင့် သူဋ္ဌေးအုန်းအာသန်အမွေကို ဆက်ခံရှိသူတို့ထံမှ ရသင့်၏ဟု အကြံဖြစ်လေ၏။

တစ်နေ့သ၌ ဂုမ္ဘီသတ်သည် အဘိုး၏အမွေကို တောင်းရန် မြောက်ဦးမြို့သို့ ရောက်လာခဲ့လေ၏။ ပေါင်းထွတ်သင်္ဘောဆိပ်၌ စုံစမ်းလေသော် အုန်းအာသန်၏ မြေး ဒေါ်တလိကို သိရှိခဲ့ရလေ၏။ ထို့ကြောင့် ၎င်းမြေးများကပင် ပေးသင့်ကြောင်းကို ပြည်ရှင်မင်းဖလောင်းထံ လျှောက်ထားခဲ့လေ၏။ အမှုကို ပြည်ရှင်မင်းကြီးသည် အမတ်ကြီး မဟာပညာကျော်လက်သို့ အပ်၍စစ်ဆေးဆုံးဖြတ်စေခဲ့လေ၏။ ထိုအခါ အမတ်ကြီးသည် ဒေါ်တလီကိုခေါ်၍ မေး မြန်းလေ၏။ ဒေါ်တလီက. . .

“အပ်နှံသည် မအပ်နှံသည်ကို မသိပါ။ မင်းဆယ်ဆက်မြောက် နှစ်လဲတစ်ရာ ကျော်ကြာခဲ့လေပြီ အစဉ်အဆက်လဲ မကြားဘူးပါ" ဟုထွက်ဆိုလေ၏။။ ဂုမ္ဘီသတ်က “လူကြီးနှစ်ဦး ယုံမှတ်၍ အပ်နှံခြင်းဖြစ်ပါသည်။ အဘိုးသူဋ္ဌေးမှတ်ထားခဲ့ သော မှတ်စာရှိပါသည်" ဟု ပြောပြလေ၏။

ထိုစာအရ သွားရောက်ကြည့်ရှုရှာဖွေကြလေရာ၊ ကျောက်ဖျာကို မတွေ့ရချေ။ ညောင်ပင်မှာလည်း ခုတ်ဖြတ်ထားပြီးရာကား အငုတ်သာ ကျန်ရှိလေတော့၏။ ထို့ကြောင့် ပေါင်းထွတ်သင်္ဘောဆိပ် အကြီးကို ခေါ်၍ တစ်ဖန် မေးစစ်ခဲ့ကြလေ၏။ သင်္ဘောဆိပ်အကြီးက.

“ဤညောင်ပင်ကို သင်္ဘောသားတို့ ထင်းခုတ်လှဲ၍ သေခဲ့ရသည်။ ကျောက်

ဖျာတစ်ခုကိုကား ဒေါ်တလိအဘ တိုက်တည်သော ကာလာယူသွားဖူးသည်” ဟု ထွက်ဆိုခဲ့လေ၏။ ထိုအခါ အမတ်ကြီးက.

“ကျောက်ဖျာကို အဘယ်မှာ ထားခဲ့သည်၊ သူဋ္ဌေးဒေါ်တလိသိရာသည်” ဟု မေးမြန်းခဲ့လေ၏။

ဒေါ်တလိက. .

“အဘလက်ထက် သင်္ဘောဆိပ်တွင် အခင်းအဖြစ် ပြုလုပ်ထားရှိခဲ့ပါသည်" ဟု ထွက်ဆိုလေ၏။

ထို့ကြောင့် ကျောက်ဖျာကိုလှန်၍ ကြည့်ကြလေသော် သူဋ္ဌေးနှစ်ဦး လက်မှတ် စာကို တွေ့ရှိကြလေ၏။ ထိုအခါ အပ်ထားခဲ့သည်မှာ မှန်ပြီဟု ယုံကြည်ခဲ့ကြလေ၏။

“မင်းဆယ်ဆက်၊ နှစ်တစ်ရာကျော် ကြာသော်လည်း မင်းရိုးမင်းဆက်မပြတ်၊ ထီးကျိုးစည်ပေါက်မရှိချေ။ လုယက်ဆိုးသွမ်း မင်းကြမ်း မျိုးခြားဖြစ်ဖူး,ကြိမ်ကြိုက် ဖူးချေမူ လွတ်လပ်စေရာသည်။ ယခုကား ထိုသို့မဟုတ်ချေ။ ထို့ကြောင့် အပ်နှံလု ယက်ခိုးဝှက်သမျှ ပလပ်စေ မဆိုသင့်။ သို့ရာတွင် ထိန်းသူထင်ရှားရှိကြ၍ တောင်း ကြပေးကြလျှင် သဘောတူ အပေးအယူနှင့်နေစေသင့်သည်။ ယခုမူ ထိန်းရင်း၊ အပ်ရင်း သူချင်းမဟုတ်ရာကား သားတစ်ဆက် မြေးတစ်တန် ထိန်းသိမ်းလာခဲ့ရခြင်း ဖြစ်သည်။ သို့သော် ထိုဥစ္စာပျောက်ဆုံးလျှင်သော်လည်း ပေးလျော်ရမည်ပင် ဖြစ်လေ၏။ ဟူ၍ မှုခင်းကို သုံးသပ်ဝေဖန်ခဲ့လေ၏။

ထို့နောက် ဆုံးဖြတ်ချက်ပြုလိုရာကား တရားခုံရုံး ရှေ့တွင်ခေါ်၍ အမိန့်ချ မှတ်ခဲ့လေ၏။

“ဤအမှုမှာ တစ်သောင်း အသပြာကို ထိန်းသူရစေ၊ ကိုးသောင်း အသပြာကို သူဋ္ဌေးဂုမ္ဘီသတ်သို့ပေးစေ၊ အထက်အဘိုးနှစ်ဦးထားခဲ့သော သက်သေ လက်မှတ် ကျောက်စာကို ဖျက်သိမ်းကြစေ” ဟုစီရင်ခဲ့လေ၏။

အမှုသည် နှစ်ဦးလုံးလည်း ဆုံးဖြတ်ချက်ကို ကြည်လင်စွာ ခံယူခဲ့ကြလေ၏။ ထို့ပြင် အသပြာတစ်ထောင်စီ အမတ်ကြီးသို့ ပူဇော်ခဲ့ကြလေ၏။ ပြည်ရှင်မင်းက လည်း ပတ္တမြားလက်စွပ်တစ်ကွင်းလို တရားဆုအဖြစ် ပေးသနားတော်မူခဲ့လေ သတည်း။